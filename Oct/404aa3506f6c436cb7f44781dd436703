Twee middels teen &rsquo;n spesifieke soort borskanker het die gewasse in sommige gevalle in minder as twee weke drasties laat krimp of selfs laat verdwyn. Volgens die Cancer Research UK het die middels Herceptin en Lapatinib in &rsquo;n kliniese studie aan 66 vroue gegee. Al die vroue het &rsquo;n spesifieke soort borskanker, HER2-positief. Dit maak tussen 10% en 15% van alle borskankergevalle uit. Die kankergewasse het in &rsquo;n kwart van die vroue drasties gekrimp. Huidige behandelings vir borskanker is doeltreffend, maar daar is gewoonlik &rsquo;n verandering binne drie tot vier maande, nie binne twee weke nie. Herceptin en Lapatinib is uitermate duur. In Brittanje kos Lapatinib &pound;24&thinsp;000 per jaar (sowat R520&thinsp;000). Herceptin kos in Suid-Afrika sowat R465&thinsp;400 per jaar. &rsquo;n Vorige studie het ook getoon dat die kombinasie-behandeling se oorlewingsyfer n&aacute; drie jaar 84% is, vergeleke met die enkelbehandeling van 78% in die Lapatinib-groep en 76% in die Herceptin-groep. Tog weier die meeste siekefondse om vir die kombinasie te betaal. Discovery Health het in 2006 ingestem om vir Herceptin te betaal, maar eers nadat &rsquo;n hofgeding begin is...