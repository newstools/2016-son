VERSKEIE ringkoppe in die Suid-Afrikaanse Rugbyunie (Saru) is ondervra om meer duidelikheid te kry oor die finansi&euml;le ineenstorting van die Oostelike Provinsie-rugbyunie (OPRU).Basil Haddad, Saru se hoof van finansies, en Jurie Roux, Saru se uitvoerende hoof, is gister albei in die Baaise landdroshof deur die likwidateurs van die OPRU se sakevleuel, OP Rugby, ondervra.Ook Monde Tabata, &rsquo;n onafhanklike lid van Saru se uitvoerende raad en &shy;OPRU-administrateur, was by die hof.Die OPRU se sakevleuel, OP Rugby, is op 4 Augustus in die hooggeregshof in die Baai onder finale likwidasie geplaas. &rsquo;n Groep van 36 OP-rugbyspelers het vroe&euml;r vanjaar suksesvol aansoek gedoen om &rsquo;n voorlopige likwidasiebevel aangesien die unie hulle miljoene rande aan agterstallige salarisse verskuldig is.OP Rugby skuld sy krediteure byna R60 miljoen en dis nou die plig van die gesamentlike likwidateurs om almal tegemoet te kom.Die likwidateurs se magte is vroe&euml;r kragtens Artikel 417 van die Maatskappyewet uitgebrei. Danie Acker, een van die likwidateurs, het in e-pos aan alle betrokkenes bevestig &rsquo;n kommissie van ondersoek is kragtens die artikel in die lewe geroep.Acker het geskryf: &ldquo;Die doel van di&eacute; optrede is om beter kennis op te bou van hoe die maatskappy handel gedryf het.&ldquo;Daar moet ook verseker word dat alle bates aangeheg is, skuld ingevorder is en dat ondersoek ingestel word na vernietigbare en samespannende transaksies.&rdquo;Die ondervragings is gister in camera gedoen en die media en publiek is nie toegelaat om die verrigtinge by te woon nie.Roux en Tabata het albei by navraag bevestig hulle mag geen kommentaar lewer nie.Andy Colquhoun, hoof van &shy;Saru se korporatiewe aangeleenthede, wou gister net bevestig dat Roux en Haddad wel in die hof verskyn het vir die ondervraging.Daar word verwag dat Cheeky Watson, OPRU-president, en Charl Crous, &rsquo;n voormalige uitvoerende hoof van OP Rugby, vandag ondervra sal word.Watson het in September aan Son ges&ecirc; hy het niks om weg te steek nie en om aan die ondervragings deel te neem, pla hom nie.Crous het toe ook ges&ecirc; hy verwag om geroep te word en meen die proses moet dan sy gang gaan.