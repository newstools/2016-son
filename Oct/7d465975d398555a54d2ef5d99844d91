VYF voertuie is Maandag by die Kaapse Skiereiland-Universiteit vir Tegnologie (KSUT) se Bell&shy;ville-kampus deur betogende studente aan die brand gesteek.Die studente het eers die sekuriteitsbeamptes wat by die ingangshekke wagstaan met klippe bestook en hulle na die agterkant van die kampus tot by die vervoerafdeling gedryf.Daarna is &rsquo;n private motor in die parkeerterrein van die wetenskapgebou deur die honderde studente omgegooi en aan die brand gesteek.Toe was dit die beurt van die sekuriteitsbestuurder se kar om ook aan die brand gesteek te word.Kort daarna is drie ander karre aan die brand gesteek &ndash; twee het langs mekaar buite die meganiese ingenieurswese-fakulteit geparkeer gestaan.Die polisie het gou ingetree en die studente met skokgranate uitmekaar gejaag.Son verneem &rsquo;n sesde voertuig is ook deur die studente omgegooi, maar dis nie aan die brand gesteek nie.Die studente het n&aacute; die brandstigting-spree na hul wonings gevlug en buite di&eacute; geboue saamgedrom.Nog polisieversterkings is na die kampus ontbied en het laat gistermiddag nog die studente van &rsquo;n afstand dopgehou. Die KSUT-bestuur het Sondagaand met studente en ander rolspelers vergader om &rsquo;n oplossing vir die gewelddadige betogings te probeer vind.Die bestuur het besluit om voort te gaan met die opskorting van alle akademiese aktiwiteite omdat die partye nie tot &rsquo;n vergelyk kon kom nie.Lauren Kansley, &rsquo;n KSUT-woordvoerder, bevestig die brandstigting van die vyf voertuie.Kansley s&ecirc;: &ldquo;Die polisie was op die toneel om die situasie onder beheer te kry.&ldquo;Gelukkig gaan daar nie veel by die universiteit aan nie, dus was die meeste studente en personeel nie daar nie.&rdquo; Brig. Sally de Beer, &rsquo;n polisiewoordvoerder, bevestig die polisie ondersoek &rsquo;n saak van openbare geweld in verband met die voorvalle.&ldquo;Geen arrestasies is nog gemaak nie,&rdquo; s&ecirc; sy.