DIE Kardashians is gewoond aan gesien wees, maar dit lyk nou of hulle ’n lae profiel handhaaf nadat Kim in Parys by gunpoint aangehou is. Kim se kleredrag is ook baie low profile. Sy is gesien toe sy hul woonstel in New York verlaat met ’n hoodie oor die kop en ’n paar tekkies. Cnn.com berig die kameras vir hul gewilde Keeping up with the Kardashians-realiteitsprogram gaan vir eers ophou rol. “Kim se welstand is nou ons kernfokus. Geen besluit is nog geneem oor wanneer produksie hervat sal word nie,” sê ’n woordvoerder. Die realiteit-ster is fisiek ongedeerd ná die voorval, maar wel ’n bietjie shaken. E! sê die kameras was nie daar tydens die rooftog nie. Page Six berig die susters Khloé Kardashian en Kendall en Kylie Jenner het ook boekteken-planne gekanselleer en voer aan daar is “voortgaande sekuriteitsbekommernisse” ná die rooftog in Parys. Hulle sal eerder die boeke op sosiale media bemark. 