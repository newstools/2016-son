BAK ’n lekker wortelkoek vir jou volgende paartie. Almal sal daarvan hou. Bestanddele: 4 eiers 500 mF (2 k.) suiker 250 mF (1 k.) olie 625 mF (2 ¼ k.) bruismeel 5 mF (1 t.) koeksoda 5 mF (1 t.) kaneel 1 mF sout 750 mF (3 k.) wortels, grof gerasper Vulsel: 100 mF sagte margarien 700 mF versiersuiker 200 mF gladde maaskaas 2 mF vanielje 125 mF neute, fyngekap Metode: Voorverhit die oond tot 180 °C of 350°F. Klits die eiers en suiker saam tot romerig. Voeg olie by en klits alles goed. Sif meel, koeksoda, kaneel en sout saam. Meng dit met die eiermengsel. Voeg wortels by en meng weer liggies. Gooi deeg in twee gesmeerde koekpanne. Bak 40 minute lank of tot gaar. Keer uit op ’n draadrak en laat koud word. Maak die vulsel: Meng nou die margarien en versiersuiker deeglik. Voeg maaskaas en geursel by en meng tot glad. Smeer tussen lae en buite op die wortelkoek. Strooi neute bo-oor en plaas in die yskas om goed styf te word. DIÉ week plaas ons ’n lekker resep wat ingestuur is deur Clinton Claasen van Plumstead. As jy ’n resep het wat jy met die Sonlanders wil deel, SMS “KOOK” na 31447. Ons sal jou help om jou wen­resep neer te skryf en foto’s van die eindproduk in Son op Sondag te publiseer. 