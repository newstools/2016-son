DIE Oos-Kaapse onderwysdepartement (OKOD) beplan &rsquo;n program vir maatskaplike samehorigheid om die rasse-kwessie by die &shy;Laerskool Kareedouw op te los.Maar die hulp van ander provinsiale departemente sal ook ingeroep word om die probleem die hoof te bied.Dit is die bevestiging wat Mali Mtima, &rsquo;n departementele woordvoerder, gister aan Son gegee het.Ontstoke ouers het die skool se hekke verlede week Maandag reeds gesluit en op &rsquo;n vergadering met die OKOD aangedring.Die ouers meen swart mense en familielede kry voorkeur by die aanstelling van personeel en ampte in die beheerliggaam.Daar is groot ontevredenheid oor veral die bedanking van Clive Mentoor as skoolhoof en die omstandighede wat daartoe aanleiding gegee het.Die ouers wil h&ecirc; daar moet van die waarnemende hoof, &rsquo;n swart vrou, ontslae geraak word.Woensdag het die OKOD met die ouers en beheerliggaam-lede vergader. Geen ooreenkoms is egter bereik nie.N&aacute; die vergadering is die skoolhekke oopgemaak, maar bitter min kinders het nog teruggekeer na die skool. David Pieterse, een van die ouers, s&ecirc; 70% van die leerders aan die skool is Afrikaanssprekend en daarom moet &rsquo;n Afrikaanssprekende hoof voorkeur geniet.Hy meen iemand wat aan alle vereistes voldoen en nie die leerders &ldquo;se taal wegvat nie&rdquo; moet aangestel word.Pieterse s&ecirc; die ouers gaan opruk na die OKOD-distrikskantoor in Uitenhage. As dit nie werk nie, gaan hulle na die provinsiale kantoor in Bhisho met hul probleme.Intussen hou hulle hul kinders uit die skool.Volgens Mtima kan velkleur en taal nie in Suid-Afrika &rsquo;n rol speel in aanstellings nie. &ldquo;Die mense moet in maatskaplike samehorigheid opgelei word &ndash; hulle maak &rsquo;n rassekwessie van iets en dit hoort nie so nie.&ldquo;Ons het reeds met ander departemente, die polisie en nog rolspelers gesels. Almal moet mekaar aanvaar, want dis die enigste manier om vorentoe te beweeg,&rdquo; verduidelik Mtima.&rsquo;n Vergadering tus sen ouers, die beheerliggaam, lede van die ANC-streekkantoor en plaas like kerkleiers is vir gisteraand in Kareedouw beplan.