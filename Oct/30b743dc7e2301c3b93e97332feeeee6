VERMOOR oor &rsquo;n rooi T-shirt.En dit was nie eens Akhona Ntsokotha (25) s&rsquo;n nie.Hy is Maandag in die Kaapse hooggeregshof deur regter Elize Steyn tot 25 jaar tronkstraf gevonnis vir die moord op Mpendula Bam.Hy het &rsquo;n pleitooreenkoms met die staat aangegaan.Vroeg in Desember 2015 het Ntsokotha &rsquo;n rooi T-shirt by Lukho Mazimba in Khayamandi, Stellenbosch, geleen.Mazimba het vir hom ges&ecirc; die T-shirt behoort aan Bam, maar Ntsokotha het dit anyway gevat.Mazimba het daarna verskeie kere gevra dat Ntsokotha die T-shirt teruggee, maar dit het nie gebeur nie.Op 5 Desember het Mazimba en Bam hom gaan soek en hom gekry waar hy die T-shirt dra.Hulle het dit van hom afgetrek. Ntsokotha het &rsquo;n vuurwapen gaan kry en hulle gaan soek.Toe hy hulle kry, het hy Mazimba in die heup geskiet en Bam in die oor getref. Hulle kon gelukkig weghardloop.Die oggend van 13 Desember het Ntsokotha vir Bam by die Khayamandi taxi rank gekry en hom doodgeskiet.