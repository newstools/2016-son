&rsquo;N GETUIE wat die YouTube-video van die moord op Rhyno Andrews gesien het, het een van die beskuldigdes se kar herken.S&oacute; het lt.kol. Dean Kiewiets Maandag in die Kaapse hoog&shy;geregshof getuig.&ldquo;In daai stadium het ons net geweet die Ford Bantam- bakkie het aan Garth behoort.&ldquo;Ons het nie geweet wat sy van is nie,&rdquo; het Kiewiets getuig.Justin Coetzee, Bradley Lubbe, &shy;Riaan Abel en Garth Diergaardt staan tereg vir die moord op Andrews (28).Al die verdagtes is lid van die &shy;Rufty Bundy Kids-bende.Andrews, van Norwood in Elsiesrivier, is op 14 Maart 2015 voor ander klante en werkers by die Osman&rsquo;s BP-vulstasie in Elsiesrivier afgemaai.Die grusame moord is op video opgeneem.Die bure het Garth se van as Diergaardt uitgeken en Kiewiets het op die polisiestelsel gekyk en gesien hy het vorige veroordelings.Diergaardt se selfoonnommer was ook op die stelsel en Kiewiets het hom gebel en ges&ecirc; hy wil hom sien.Diergaardt het na die Elsies&shy;rivier-polisiestasie gegaan en Kiewiets het hom gevra oor sy bakkie.&ldquo;Hy het ontken dat sy bakkie by die voorval betrokke was. Ek het ges&ecirc; hy moet my die bakkie gaan wys.&ldquo;Die bakkie het &rsquo;n skraapmerk met groen verf op die fender gehad,&rdquo; het Kiewiets getuig.Op die video kan jy sien hoe Andrews se groen Opel Corsa reverse en die oop deur aan iets van die bakkie haak en dan afskeur.Diergaardt het egter ges&ecirc; hy was &rsquo;n jaar gelede in &rsquo;n botsing teen &rsquo;n trok en dis waar die skraap vandaan kom. Kiewiets het beslag gel&ecirc; op die kar.Toe die chemiese verslag oor die verf terugkom, het dit gewys die verf kom van Andrews se kar af.Diergaardt is daarna gearresteer.