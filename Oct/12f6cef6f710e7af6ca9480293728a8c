Geagte LawyersEk het nou die aand oor die radio gehoor mans sal nou ook op maternity leave kan gaan saam met hul vroue en dat ons vroue ook langer maternity leave mag neem. Is dit regtig so? Daar was &rsquo;n lawyer en maatskaplike werker wat ook vertel het hoe belangrik dit is! Ek en my vrou is baie opgewonde, want ons eersteling is op pad en ek wil ook daar wees om uit te help. My werkgewer s&ecirc; egter hy weet niks hiervan nie!Hoe lank mag ons dan nou op leave gaan? Jul advies word hoog op prys gestel. Geagte SonlanderBaie geluk! Ek kan sommer uit jou brief sien hoe opgewonde en trots jy daarop is om binnekort pa te word. Dit is &rsquo;n wonderlike idee dat jy jou vrou wil bystaan en weet hoe belangrik dit is vir &rsquo;n pa om van die begin af &rsquo;n rol in sy kind se lewe te speel. Jong, daar is onlangs baie in die nuus gepraat oor veran&shy;derings aan die arbeidswetgewing wat kraamverlof betref, maar dit is steeds net praatjies en nog nie &rsquo;n nuwe law nie. Daar is wetgewing aan ons wetgewers voorgel&ecirc; ingevolge waarvan moontlik tien dae verlof aan mans verleen sal word, maar daar is nie enige verandering op die kaarte wat vroue langer maternity leave sal gee nie. Die parlement praat nog hieroor en het onlangs die publiek &rsquo;n geleentheid gegee om hul mening uit te spreek. Die Wet op Basiese Diensvoorwaardes bepaal wat die minimum voordele is wat &rsquo;n werkgewer aan &rsquo;n werknemer moet bied. Hierdie wet bepaal dat jou vrou daarop geregtig is om vier opeenvolgende maande maternity leave te neem. Dit is belangrik om te weet dat jou vrou ook daarop geregtig is om reeds &rsquo;n maand voor die geboorte van jul baba op verlof te gaan. Jou vrou mag egter eers n&aacute; &rsquo;n minimum van ses weke n&aacute; die baba se geboorte terugkeer na haar werksplek. Daar is ongelukkig geen verpligting op &rsquo;n werkgewer om jou vrou te betaal terwyl sy op maternity leave is nie, maar UIF-voordele kan tydens hierdie tydperk ge&euml;is word. Dit kan gebeur dat jou vrou se werkgewer voorsiening maak vir die betaling van &rsquo;n sekere bedrag tydens maternity leave, maar dit is slegs per ooreenkoms. Ek wil aanraai dat jou vrou met haar werkgewer praat om presies te bepaal op watter voordele sy kontraktueel geregtig is.Ongelukkig kan ons mans nie ook aanspraak maak op vier maande verlof nie. Die law bepaal wel dat mans op family responsibility leave geregtig is by die geboorte van hul kinders. As jy vir langer as vier maande by jou werkgewer werk en minstens vier dae per week werk &ndash; of minstens 24 uur per maand &ndash; is jy geregtig op minstens drie dae family responsibility leave per jaar. Dit kan gebeur dat jou werk&shy;gewer ekstra dae per ooreenkoms bied, en niks verhoed jou om &rsquo;n paar dae ekstra verlof in te sit nie. Kyk &rsquo;n bietjie wat daar in jou kontrak staan.Sterkte met die voorbereiding vir die geboorte van jou kind. Groete! Geagte Lawyers Hoe gemaak? Ek word deur my supervisor geteister. Hy kritiseer my altyd voor my kollegas sonder enige geldige rede. Ek begin dink dat hy wil h&ecirc; ek moet bedank. Die ander werkers s&ecirc; ook hy behandel my nie reg nie. Dit kan mos nie wettig wees nie? S&ecirc; asseblief vir my wat ek moet doen &ndash; ek kan nie bekostig om my werk te verloor nie. By voorbaat dankie.Geagte SonlanderAi, dit klink vir my asof jy jouself in &rsquo;n baie frustrerende posisie bevind &ndash; een waarin geen werk&shy;nemer behoort te wees nie.Hoewel teistering in die werksplek onwettig is, gebeur dit steeds dikwels waar &rsquo;n bestuurder ontslae wil raak van &rsquo;n werknemer en dan subtiele taktieke toepas in die hoop dat &rsquo;n bedanking sal volg.&rsquo;n Mens tref verskillende vorms van teistering in die werksplek aan. Ek het al baie gevalle gesien waar die bestuurder &rsquo;n werknemer met werk oorlaai om sodoende te verseker hy of sy sal onsuksesvol in hul taak wees. Soos in jou spesifieke geval het ek ook al gesien hoe bestuurders kritiserend teenoor werknemers is &ndash; sonder om spesifiek te wees. Natuurlik sal enige onregverdige en arbitr&ecirc;re behandeling wat byvoorbeeld gebaseer word op velkleur, geslag, en dies meer ook as teistering beskou word. Ek kan sommer deur die lees van jou brief agterkom dit voel vir jou asof jy geteiken word en dat jou waardigheid aangetas word. Dit is te verstane! Ek wil nie h&ecirc; jy moet bekommerd wees nie. As jy die korrekte prosedure volg, sal die teistering hopelik in &rsquo;n japtrap ophou. Na my mening moet jou werk&shy;gewer jou eintlik beskerm teen die teistering.Ek is amper seker jou werksplek sal reeds &rsquo;n skriftelike beleid in werking h&ecirc; waarmee di&eacute; situasie hanteer kan word. Indien jou bestuurder &rsquo;n probleem het met enige aspek van jou werk, is dit verder belangrik dat hy beradingsessies hou en verdere opleiding verskaf om jou te help verbeter. Kritiek sonder enige opbouende aksie dien geen doel nie en is ook nie in die werkgewer se belang nie.Eerstens wil ek jou aanraai om skriftelik rekord te hou van enige gevalle van teistering wat van vandag af plaasvind. Onthou om notas te maak van die spesifieke datum, tyd en plek waar die voorval plaasgevind het en skryf ook die name neer van enige kollegas wat moontlik as getuies kan optree. Die belangrikste is dan om presies neer te skryf wat plaasgevind het en wat die bestuurder ges&ecirc; het.Die volgende stap is om &rsquo;n formele klag op skrif te stel en aan die betrokke bestuurder te rig. Sit jou griewe mooi uiteen en vra dat die teistering onmiddellik gestaak word sodat &rsquo;n gesonde werksverhouding gehandhaaf kan word. Indien daar niks van di&eacute; klag kom nie en die gedrag steeds aanhou of vererger, kan jy die klag aan die betrokke bestuurder se baas rig. Niks verhoed jou om met &rsquo;n HR- bestuurder van die maatskappy te gesels en &rsquo;n formele grief aan te meld nie. Die saak moet dan ondersoek word en hulle moet aan jou &rsquo;n uitkoms gee. As jy daarna steeds ongelukkig is en alle interne prosedures vir &rsquo;n oplossing in di&eacute; saak uitgeput is, kan jy die saak na die CCMA verwys op grond van &rsquo;n onbillike arbeidspraktyk. Dit is egter belangrik dat jy onthou die saak moet verwys word binne 90 dae vandat die onbillike praktyk plaasgevind het. As die saak n&aacute; 90 dae verwys word, sal jy aansoek moet doen en redes aanvoer waarom die saak laat verwys is en steeds aangehoor moet word. Sterkte, hoor! Hopelik vat jou werkgewer die bestuurder sommer vinnig vas en dan is die teistering iets van die verlede. Laat weet ons gerus wat die uitkoms is. Groete van Son se lawyers.