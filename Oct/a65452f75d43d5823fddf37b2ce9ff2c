Lente, warm dae, vrolike bloeisels, somersklere&thinsp;.&thinsp;.&thinsp;. Dit alles maak &rsquo;n mens mos lus om jou skoene uit te skop en &ecirc;rens op &rsquo;n groen grasperk te gaan uitspan met &rsquo;n piekniekmandjie.&nbsp; Dis ook &rsquo;n goedkoop manier om die einde van die somber wintermaande te vier. Jy kan self &rsquo;n keurige mandjie uit jou kombuis pak en soek dan &rsquo;n park waar jy gratis jou kombers kan oopgooi.&nbsp; Dieretuinmeer, Johannesburg&nbsp; Dis gratis om hier piekniek te hou. Boonop het die Dieretuinmeer-gebruikerskomitee hom die afgelope paar maande beywer om die watergehalte te verbeter en die park skoon te maak net betyds vir die lente.&nbsp; Die fontein werk nou weer, dus is die watergehalte goed.&nbsp; Dis &rsquo;n lieflike familiepark en ons pas die munisipale regulasies streng toe: Geen alkohol, geen harde musiek en geen vure.&rdquo;&nbsp; Hou &rsquo;n piekniek met &rsquo;n verskil deur een van die roeibote te huur en op die water te eet. Dit kos R10 per volwassene en R5 per kind vir &rsquo;n uur. Onthou ook om &rsquo;n brood saam te vat om die eende te voer.&nbsp; Die park is oop tussen sonop en sononder.&nbsp; Kompanjiestuin, Kaapstad&nbsp; Piekniekhoekies in die tuin is daar legio. Met kinders is dit lekker om naby die reuseskaakbord te ontspan en as jy &rsquo;n stiller hoekie soek, moet jy in die omgewing van die Suid-Afrikaanse Museum gaan kyk. Maak sommer &rsquo;n draai by die museum waar meer as 1,5 miljoen artefakte van wetenskaplike belang gestoor word.&nbsp; As jy nie lus het om jou eie kos te pak nie, koop vis en skyfies by die restaurant.&nbsp;