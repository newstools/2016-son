DETAILS van hoe ’n dokter glo ’n pasiënt verkrag het, het gister by die Wynbergse landdroshof uitgekom. Dr. Oluwabusuyi Babalola (46), ’n Nigeriër, het drie rape-klagte teen hom. Die staat het gister die formele borgtogaansoek teengestaan. Die ondersoekbeampte AO Adam Kappers getuig dat Babalola ’n vlugrisiko mag wees. Kappers getuig ook dat die dokter se lewe in gevaar kan wees sou hy borgtog kry. Kappers getuig dat een van die klaers verlede maand na die Nyanga-daghospitaal gegaan het weens rugpyne. Hy getuig dat Babalola die klaer gevra het of sy nie pyne op haar maag het nie en of sy pyn ervaar tydens seks. Hy het die pasiënt toe gevra om haar klere uit te trek, want hy moet iets in haar vagina vryf wat vir die pyn sou help. Op die ondersoekbed het die dokkie luidens getuienis toe sy vingers in haar privaat dele gedruk en haar seksueel gepenetreer. Die kruisondervraging van Kappers duur Vrydag voort. Babalola bly in aanhouding. Die drie klaers se supporters het buite betoog. Volgens hulle moet hy agter tralies bly. 