&ldquo;EK HET bloot as die koerier opgetree.&rdquo;S&oacute; claim Henry Dickson in sy verduideliking oor &shy;hoekom hy geld van Frank Barends na Ernst Coetzee gevat het om deur hom bel&ecirc; te word.Hulle is albei beskuldigdes in &rsquo;n perlemoensindikaatsaak in die Kaapse hooggeregshof.Coetzee het Dinsdag getuig dat Dickson gereeld vir hom tot R500 000 cash gebring het om vir Barends te bel&ecirc;.Volgens die staat was dit die winste van perlemoenstropery wat &ldquo;gewas&rdquo; moes word.Di&eacute; &ldquo;beleggings&shy;tran&shy;&shy;saksies&rdquo; het al in 2004 begin.Volgens Dickson het Barends van tyd tot tyd opdrag gegee om bedrae geld, &ldquo;waarvan die kwantum nie aan my bekend was nie&rdquo;, vir Coetzee te vat.Hy ontken dat hy geweet het wat die oorsprong van die geld was &oacute;f waarin dit bel&ecirc; is.Dickson s&ecirc; hy het in daai tyd swartbemagtigingsaandeelhouding van 9% in Dyer Island Cruises en 9% aandeelhouding in Marine Dynamics gekry.&ldquo;Aangesien ek nie oor die geld beskik het om die transaksie te finansier nie, het Frank vir my R100 000 geleen om die aandele te koop.&ldquo;Dit was &rsquo;n mondelingse ooreenkoms en ek sou die lening uit die dividende van die twee maatskappye terugbetaal,&rdquo; claim Dickson.Daar is net een dividend uitbetaal en Dickson is gedwing om &rsquo;n ander bron van inkomste te soek om die lening terug te betaal. Hy het saam met twee ander beskuldigdes, Gustav Sauls en Josephine Barends, DBS Tours gestig.Dickson het &rsquo;n gedeelte van daai inkomste gebruik om Barends terug te betaal.