HUL oorle familielede se geeste kan nie rus nie en daarom het hulle die grond onvrugbaar gemaak. Nou kan die murgpampoentjies en kool nie groei nie.S&oacute; glo &rsquo;n man van Atlantis wie se familiegrafte op die plaas Vergenoegd, buite Stellenbosch, omgedolwe is.Sammy Madzime (55) van Atlantis wil regstappe teen Vincent Hopkins, die plaasboer, doen nadat hy hul familiegrafte vernietig en vir landbougrond gebruik het.Madzime se jonger broer, suster, neef, oom, oupa en ouma se grafte is glo op die plaas omgeploeg om groente daar te plant. Die familie van Madzime, wat op die plaas gebore is, was destyds arbeiders op die plaas toe dit nog aan Hopkins se oorle pa, Billy, behoort het. &ldquo;Hy was &rsquo;n goeie man,&rdquo; s&ecirc; Madzime. &ldquo;Daai jare was daar nie lykwaens nie. Ons moes in die 1960&rsquo;s ons mense op die plaas begrawe. Dit was die deel vir die kleurlinge. &ldquo;Daar was sowat 20 grafte daar. Ons het altyd malvaplante op alle grafte geplant.&rdquo; Hulle het in 1973 na Lynedoch getrek.Madzime het egter onlangs by &rsquo;n familielid gehoor die grafte van sy gesin is nou &rsquo;n plantasie met murgpampoentjies op. &ldquo;Ek weet dit is sy grond, maar het hy dan die reg om grafte so te skend?&rdquo; vra Madzime.Hy s&ecirc; Hopkins het al voorheen murgpampoentjies op die grafte geplant nadat hy die grond omgeploeg het. &ldquo;Maar dit wou nie groei nie, want hy moes nooit daar gekrap het nie. &ldquo;Hy het &rsquo;n groot plaas en ek verstaan nie hoekom hy daar moes plant nie. Hy&rsquo;t nooit daai grond nodig gehad nie. Niemand was ooit gepla met daai grafte nie.&rdquo;Hy is ontsteld dat sy mense se grafte steeds daar is en die grond net omgeploeg is en groente daar geplant is. &ldquo;Ek gaan hom nie so los nie.&rdquo;Hopkins s&ecirc; op sy beurt weer hy was in Namibi&euml; toe sy bestuurder die grond bewerk en groente daar geplant het. &ldquo;Ek het my bestuurder ges&ecirc; hy gaan in die moeilikheid kom oor die grafte.&ldquo;Ek het aan Sammy ges&ecirc; hy moet na my toe kom sodat ons dit kan bespreek, maar hy het nooit gekom nie.&ldquo;Sy twee seuns het een Sondag dronk hier aangekom en my byna aangerand. Ek het hulle ges&ecirc; om hul pa te s&ecirc; om tot hier te kom.&rdquo;Hopkins s&ecirc; hy weet nie waar die grafte van Madzime se mense op die plaas is nie. &ldquo;Dit is voor my tyd. Ek was toe in die weermag. &ldquo;Sammy kan my dan self nie uitwys waar die grafte is nie.&rdquo;Hy s&ecirc; hy sal &ldquo;vir seker &rsquo;n plan maak&rdquo; om Madzime te help. &ldquo;Ek is nie ongene&euml; om hom te help nie. Dit is nie dat ons die grafte opgegrawe het nie. Die grafte is steeds daar. &ldquo;Ons het onlangs kool daar geplant, maar ons bewerk nie meer die grond daar nie.&rdquo;Dione Swartz, superintendent van begraafplase vir die Stellenbosch-munisipaliteit, s&ecirc; luidens die wetgewing moet daar aansoek gedoen word voordat grafte of oorskot verwyder word. &ldquo;Die familie moet die aansoeker wees om grafte of oorskot te verskuif, met stawende dokumente, en moet redes aanvoer waarom die grafte verskuif moet word.&rdquo;Sy s&ecirc; oorskot kan eers n&aacute; twee jaar verskuif word indien daar goedkeuring gegee is. Swartz s&ecirc; indien &rsquo;n graf of oorskot verskuif word, is daar prosedures wat gevolg moet word. &ldquo;Daar moet &rsquo;n aansoek by die departement van gesondheid ingedien word en &rsquo;n gesondheids&shy;inspekteur, en die polisie, moet teenwoordig wees wanneer dit gebeur. Die munisipaliteit moet op sy beurt ook goedkeuring verleen indien &rsquo;n aansoek ontvang word,&rdquo; verduidelik Swartz.