DIE vermeende pedofiel Denver Carolissen word vandag aan Amerika uitgelewer.Michael Masutha, minister van justisie, het gister beveel Carolissen (42) moet na Portland, Maine, uitge&shy;lewer word.Carolissen staan tereg op agt klagte van die verspreiding van kinderpornografie en seksuele uitbuiting van minderjariges. Hy word daarvan aangekla dat hy in 2010 vier meisies seksueel uitgebuit en die beeldmateriaal in 2014 aanlyn na Amerika versprei het.Sommige meisies is straat&shy;kinders wat na bewering met geld omgekoop is.In &rsquo;n verslag van Valkenberg het sielkundiges bevind Carolissen is ni&eacute; geestesversteurd nie en hy is geskik om verhoor te word.Hy is nege jaar getroud en het twee klein kinders.Carolissen was &rsquo;n data capturer by die Stad Kaapstad.Daar is bevind hy weet die dade waarvan hy aangekla word, is verkeerd.Die uitslag toon boonop Carolissen het erken hy voel aangetrokke tot kinders en voldoen aan die kriteria van &rsquo;n pedofiel.Carolissen het homself in 2010 na die Stikland Psigiatriese Hospitaal gewend oor hy gereeld porn op die internet gekyk het.Hy het net &rsquo;n paar behandelingsessies met &rsquo;n sielkundige ondergaan.Daar is destyds ook bevind dat hy nie geestesversteurd is nie.Al beweer hy hy&rsquo;t stemme gehoor, is daar bevind dit het nie gebeur toe die beweerde oortredinge gepleeg is nie.David Fife, &rsquo;n cop van Amerika, het op 9 September 2014 in aanraking gekom met Carolissen waar hy onder die skuilnaam Danielle Dicksen met ander pedofiele aanlyn kontak gemaak het.Tydens die chat het Carolissen vir Fife ges&ecirc; hy&rsquo;t hardcore porn van &rsquo;n 12-jarige met wie hy al &ldquo;speel&rdquo; vandat sy agt jaar oud was.Fife het die Suid-Afrikaanse owerhede laat weet en Carolissen is op 25 November 2014 by sy huis in Kuils&shy;rivier gearresteer.Daar is 120 000 foto&rsquo;s en video&rsquo;s van kinderpornografie op sy computer by die werk gekry.