‘n Baba gebore met net twee teelepels bloed in haar hele liggaam en die res vol water, het dokters verstom gelaat.Slegs 35ml bloed is in Frankie Morrison gevind met haar geboorte. Dit is sewe keer minder as die gemiddelde pasgeborene. Haar ma, Maria Sanders, het ‘n noodkeiser gehad, toe dokters besef Frankie het vir twee dae weens ‘n tekort aan bloed, nie beweeg nie.Maria en haar boyfriend Chris Morrison is gesê om die ergste te verwag.Klein Frankie het wonderbaarlik deurgetrek en vier hierdie week haar eerste verjaardag. “Toe ek bykom het ek mense om my sien huil en gedink ek het haar verloor,” vertel Maria. “Hulle het gesê sy het gesukkel om asem te haal en is ons gesê om haar te gaan kyk omdat dinge nie goed lyk nie. Die medici het gesê hulle het nie baie hoop vir haar nie.” Dokters het aan hulle genoem as sy dit oorleef gaan Frankie in ‘n rolstoel vasgevang wees of breinskade het.Maar na twee bloedoortappings het die kleintjie se gesondheid aansienlik verbeter en kon sy ook huistoe gaan.‘n Jaar later en die enigste probleme wat Frankie ervaar is ‘n swakker immuunstelsel as ander kinders haar ouderdom. “Sy het op ses maande ‘n opvolg met haar konsultant gehad en ons was byna in trane oor ons nie kon glo die vordering wat Frankie maak nie. Ons is regtig die gelukkigste in die wêreld.” – metro.co.uk 