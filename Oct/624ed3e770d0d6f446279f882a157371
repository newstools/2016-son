&rsquo;N OORLOGSONE.D&iacute;t is hoe die Nelson Mandela Universiteit (NMU) se Noord- en Suid-kampus in die Baai gister gelyk het.Baie studente was gereed om met klasse voort te gaan, maar rubberkoe&euml;ls en skreeuende studente het sake tot stilstand gebring.Hoewel die NMU die naweek aangekondig het die akademiese program sou Maandag hervat word, het die chaos alles ontwrig.Oral l&ecirc; klippe, omgekeerde asblikke en blou merke op die plaveisel weens die polisie-waterkanonne wat na studente gespuit het.Studente met klippe in die hand en lappe oor hul mond is deur kol. Simon Barkhuizen en nog lede van die eenheid vir openbare orde gejaag en traangas is gebruik.&rsquo;n Anonieme lektor aan die NMU meen hy gaan nie eens probeer klasgee nie.&ldquo;Dit gaan nie moontlik wees nie, veral nie met die skietery wat buite aangaan nie.&rdquo;Die polisieteenwoordigheid was sterk en &rsquo;n helikopter het ure lank oor die toneel gevlieg.As gevolg van &rsquo;n nasionale bevel moet die SAPD op alle kampusse landwyd teenwoordig wees.&ldquo;Ek is die moer in, hoogs die moer in,&rdquo; s&ecirc; Sherwin Goliath (25), &rsquo;n student van Bethelsdorp Uitbreiding 33.Goliath en sy vriende het gister met &rsquo;n goeie gemoed kampus toe gery, net om toe te kyk hoe betogende studente rondhardloop en alles omvergooi.&ldquo;Hulle (NMU) het &rsquo;n email gestuur en dit het belowend gelyk, maar nou is ons hier . . .&rdquo;Desr&eacute; du Preez (20) van Arcadia is &rsquo;n student in die regte.&ldquo;Dit maak my baie kwaad. Dis nou amper &rsquo;n maand (gesluit) en mense wil klaarmaak. Dis onregverdig teenoor ons wat wil studeer.&rdquo;Nog &rsquo;n student, Jovan Bussack (27), het ges&ecirc;: &ldquo;Ek&rsquo;t heelpad van Knysna af hierheen gekom in die hoop om klas toe te gaan. Dis heeltyd ekstra uitgawes &ndash; vervoer, huur.&rdquo;Dr. Sibongile Muthwa, die rektor, en ander bestuurslede het die oggend aangekom by die groep studente wat voor die Suid-kampus se hoofgebou vergader het.Muthwa het aan die studente ges&ecirc; sy verstaan die struggle, want op haar dag was sy ook &rsquo;n aktivis. Sy het bygevoeg die betogers kan nie aanhou ander studente se reg op onderrig skend nie.Die studente wou nie budge nie en het ge&euml;is dat Muthwa die polisie wegwys.&ldquo;Dis hoe ons as studente voel; dat die bestuur die gate&shy;keep&shy;ers is vir white privi&shy;lege,&rdquo; het &rsquo;n student uit die bondel laat hoor.Lebogang Hashatse, die senior direkteur van kommunikasie aan die NMU, het aan Son ges&ecirc;: &ldquo;Nee, die polisie kan nie toegee nie, want die studente oortree die interdik. &ldquo;Die manier hoe dit opgelos kan word, is om ooreen te stem op &rsquo;n designated protesgebied op kampus.&ldquo;Die probleem is daar&rsquo;s nie op die oomblik leadership (om mee te onderhandel) nie.&rdquo;Volgens FeesMustFall-studente is hul leiers gearresteer.Die polisie het glo &rsquo;n skokgranaat in die Xanadu residence op die Suid-kampus gegooi, wat &rsquo;n ruit gebreek en die gordyne en banke laat vlam vat het.Later het die bosse tussen die Embizweni-gebou en studenteverblyf aan die brand geslaan. Die klubgebou op die Suid-kampus het Maandag vroeg ook afgebrand.Maandag is vier studente gearresteer. Gister is nog &rsquo;n 28-jarige student gearresteer, s&ecirc; brig. Sally de Beer, &rsquo;n polisiewoordvoerder.&ldquo;Die student is gearresteer op aanklagte van openbare geweld en die oortreding van &rsquo;n hofbevel. Hy sal m&ocirc;re (vandag) in die hof verskyn.&ldquo;Die SAPD het by verskeie geleenthede ges&ecirc; ons lede gebruik minimum force om orde gedurende betogings te herstel.&rdquo;Kobus Gerber, die voorsitter van die Concerned Association of Parents and Others for Tertiary Education at Universities (Captu), was nie gelukkig met die situasie nie.&ldquo;Dr. Muthwa enforce nie haar interdik nie. Dit s&ecirc; baie duidelik slegs studente wat hier is om met klasse voort te gaan, kan toegelaat word.&rdquo;Studente het later in die Suid-kampus se sielkunde-kliniek gaan skuiling soek.Gister n&aacute; 15:00 het die NMU-bestuur &rsquo;n noodvergadering bel&ecirc;.Teen druktyd was daar nog geen terugvoer nie.