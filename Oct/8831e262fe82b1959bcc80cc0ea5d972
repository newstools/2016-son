DIE Nelson Mandelabaai- sakekamer en die Nelson Mandela-Universiteit (NMU) werk hard om die voltooiing van die akademiese jaar te verseker.&ldquo;Landwyd het universiteite groot uitdagings, maar geweld en verwoesting is geen oplossing nie,&rdquo; s&ecirc; Kevin Hustler, die sakekamer se uitvoerende hoof.Oorlog het tot onlangs tussen betogende studente, wat gratis tersi&ecirc;re onderrig eis, en die polisie geheers.Altesaam 33 NMU-studente is tot dusver aangekeer. Zandile Mbabela, &rsquo;n NMU-woordvoerder, het gister bevestig dis redelik stil by die universiteit. Mbabela het bygevoeg klasse begin wel vandag. Klasse sou gister weer begin het, maar onderhandelings tussen die universiteit en studenteleiers is nog nie klaar nie. Die NMU en sakekamer is ook besig met aksieplanne om &rsquo;n veiliger omgewing vir vreesbevange studente te skep.Albei partye het met die waarnemende visekanselier van die NMU, dr. Sibongile Muthwa, en die dekaan van studente, Luthando Jack, vergader. &ldquo;Die sielkunde-kliniek op die Suid-kampus en die gesondheidskliniek op die Noord-kampus is oop vir alle studente wat ondersteuning of berading nodig het,&rdquo; lui &rsquo;n NMU-verklaring. Hustler s&ecirc; hul hoofdoel is om ander lokale te vind vir klasse en die afl&ecirc; van eksamens.