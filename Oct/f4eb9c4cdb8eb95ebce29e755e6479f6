DIE ma van die twee kleuters wat in &rsquo;n tragiese brand in Fisantekraal omgekom het, sterk tans in die Tygerberg-hospitaal aan.Antoinette Fransman (35), wat ernstige brandwonde opgedoen het, is uit die intensiewe eenheid oorgeplaas na &rsquo;n algemene saal.Haar seun, Ashwin (9), is ook tans in &rsquo;n stabiele toestand in die Rooi Kruis-kinderhospitaal.Volgens &rsquo;n familievriend, Elaine Hartzenberg, sterk die ma en seuntjie goed in die hospitaal aan en is hulle buite gevaar.Fransman se twee ander kinders, Jayden (1) en Javein (4), het verkool toe hul wendyhuis Sondagaand afgebrand het.Haar ander dogter, Lee-Ann (11), het ligte brandwonde aan haar hande opgedoen en is tans by familie tuis.Die brand het vermoedelik ontstaan toe &rsquo;n kers omgeval en die wendyhuis toe tot op die grond afgebrand het.Nog vier ander wendyhuise het in die brand in die slag gebly.Volgens Alice Roberts (32), wat saam met haar man, hul twee maande oue baba en driejarige dogter woon, het hulle ook alles in die brand verloor.