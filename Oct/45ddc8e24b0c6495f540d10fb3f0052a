STUDENTE van die Nelson Mandela-Universiteit (NMU) het gister hul eie skilde gemaak, klippe as wapens gebruik en amper bors aan bors met die polisie gestaan. &rsquo;n Botsing het gisteroggend vroeg op die Noordkampus tussen &rsquo;n groep studente en die polisie begin.Soos wat die cops traangas in die studente se rigting afgevuur het, het die studente met klippe terug gegooi. &rsquo;n Paar studente se o&euml; het gebrand weens die traangas en hul vinnigste uitweg was om kondome te gebruik. Die studente het die kondome op hul o&euml; gevryf om die brand teen te werk. Chaos het uitgebreek toe die studente op die kampus klippe en petrolbomme begin rondslinger het. &ldquo;Dis oorlog! Die studente en polisie bly mekaar aanvat, en die studente is nou by &rsquo;n punt waar hulle nie meer bang is nie,&rdquo; het &rsquo;n anonieme derdejaarstudent ges&ecirc;. Die #FeesMustFall-komitee het gister geweier om met die media te praat&rsquo;n Gerug oor &rsquo;n polisiespeurder wat weke lank as joernalis undercover werk gedoen het, het die rondte gedoen. Weens di&eacute; gerug weier komiteelede om met enige lede van die media te praat. Brig. Sally de Beer, polisiewoordvoerder, het gister niks van di&eacute; gerug geweet nie. &ldquo;Dis die eerste keer dat ek van so iets hoor.&rdquo;Toe Son haar uitvra of die polisie sulke undercover werk doen, kon De Beer geen inligting gee oor presies hoe sulke operasies werk nie. Die dag het verder woes verloop by die NMU.Shane Kivido, &rsquo;n student, het ges&ecirc; die polisie raid koshuise op die Noordkampus. &ldquo;Vroeg vanoggend (gister) het die polisie aan almal se dorm-deure geklop. Blykbaar het hulle &rsquo;n paar studente ge-search,&rdquo; s&ecirc; hy. Studente in die koshuis op die Noordkampus het klippe uit hul kamervensters gegooi. Die polisie was oral by die universiteit sigbaar.Siyanda Mubushe, &rsquo;n student, beweer: &ldquo;In &rsquo;n stadium het die polisie traangas in die koshuis se rigting afgevuur.&rdquo;Twee studente van &rsquo;n koshuis op die Noordkampus het paniekaanvalle gekry. Een meisie het in trane uitgebars en is in &rsquo;n rolstoel na die kampuskliniek geneem. Daar het sy ontroosbaar gehuil. N&oacute;g &rsquo;n student het in trane weggehol toe chaos tussen die polisie en studente uitgebreek het. &rsquo;n Groep meisies het sak en pak na die Suidkampus se koshuise gestap. &ldquo;Dis onveilig hier. Die cops storm by enige kamer in,&rdquo; het &rsquo;n meisie gekla. &rsquo;n Ruk later het twee studente op die Noordkampus onder &rsquo;n boom gestaan en praat. Die volgende oomblik het &rsquo;n polisievoertuig opgedaag en voor die meisies tot stilstand gekom. &rsquo;n Beampte het die meisie se handsak deurgesoek en daarna is sy in hegtenis geneem.Volgens &rsquo;n ooggetuie het die meisie klippe in haar handsak gehad. &ldquo;Hoekom deursoek julle nie die wit studente nie?&rdquo; het &rsquo;n groep studente geskree. Nog &rsquo;n skermutseling het later die middag op die Suidkampus uitgebreek.&rsquo;n Groot groep studente het die hele pad vol gestaan met hul wapenskilde, klippe en petrolbomme. Toe die polisie traangas in hul rigting afvuur, het die studente met klippe teruggegooi. Talle studente het op die koshuise se dakke gestaan om te sien waar die polisie&shy;lede hulle bevind. Dieselfde studente het ook klippe van die dak af gegooi sodra die polisie nader beweeg het. &rsquo;n Tweede inhegtenisneming is buite &rsquo;n koshuis op die Suidkampus uitgevoer. Kol. Priscilla Naidu, polisiewoordvoerder, het gister ges&ecirc;: &ldquo;Die 31 studente wat Woensdag in hegtenis geneem is, het in die hof verskyn, maar hulle het nog nie gepleit nie.&rdquo;