DIE gemeente van die Bethelsdorp Congregational Kerk in Kleinskool is hartseer nadat hul kerkklok, wat blykbaar meer as 200 jaar oud is, gesteel is.&ldquo;Ons is baie teleurgesteld en bitter ongelukkig,&rdquo; s&ecirc; Henry Dennis, &rsquo;n ouderling van di&eacute; kerk.Hy beduie met sy hande na die koepel voor die hek wat verlate daar uitsien sonder die klok wat gewoonlik in die middel hang.&ldquo;Die klok is die roepstem van die Here. Nou is daardie stem stil. Dis ook ter ere van Hom opgerig. Daarom is dit so &rsquo;n groot skok om te dink iemand sal so ver gaan as om dit te steel,&rdquo; voeg hy by.Hy vertel die klok is daar vandat hy sy verstand gekry het en het daarom vir hom sentimentele waarde.&ldquo;Voordat hierdie gebou 18 jaar gelede opgerig is, het ons in &rsquo;n blikkerige gebou onder in Kleinskool kerk gehou en die klok dateer uit daardie tye. Ek was nog &rsquo;n kind, toe is die klok reeds baie jare al daar en vandag is ek al meer as 70 jaar oud.&rdquo;Chris Bezuidenhout, die koster, s&ecirc; hy het op Woensdag, 5 Oktober, nog die klok gelui om die begin van die aanddiens om 19:00 aan te kondig.&ldquo;Ek het die volgende oggend by die kerkhek ingestap en so in die verbygaan na die koepel gekyk en my oor &rsquo;n mik geskrik toe ek sien die klok is weg.Ek het dadelik die sekretaris daarvan in kennis gestel en die saak by die polisie aangemeld.&rdquo;Hy loop langs die kerkgebou verby en beduie na &rsquo;n groot gaping in die heining.&ldquo;Di&eacute; opening was nie hier nie. Dit moet die plek wees waar die diewe ingekom het,&rdquo; s&ecirc; hy.&ldquo;Dis &rsquo;n historiese klok wat nie vervang kan word nie, daarom beplan die gemeente om weer hier bymekaar te kom en te bid dat die klok gevind word,&rdquo; s&ecirc; William Elias, die sekretaris van die wyk.Hy voeg by: &ldquo;Ons doen &rsquo;n beroep op die gemeenskap om die kerk tog te kontak as hulle enige inligting het.&rdquo;Kapt. Johan Rheeder, &rsquo;n polisiewoordvoerder, het die voorval bevestig.Hy s&ecirc; die polisie gaan skrootysterwinkels besoek om te bepaal of die klok nie dalk daar verpand is nie.Hy s&ecirc;: &ldquo;Ons reik &rsquo;n waarskuwing uit aan alle skrootysterwinkels: as julle in besit van gesteelde goed gevind word, sal julle vervolg word.&rdquo;