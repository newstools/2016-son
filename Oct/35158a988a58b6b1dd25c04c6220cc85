&ldquo;HY HET verskriklik geskree en toe, skielik, word dit net stil.&rdquo;S&oacute; het &rsquo;n geskokte inwoner van Swallowweg, Rosedale, gister die pynkrete van Ayrmin Oerson beskryf voordat hy in &rsquo;n bondeltjie op die gras voor haar hek neergesak het.Oerson (23) l&ecirc; sedert Saterdagmiddag in &rsquo;n kritieke toestand in &rsquo;n plaaslike hospitaal nadat hy twee keer op die vlak bokant di&eacute; straat geskiet is.Hy het daarna glo &rsquo;n huis se yard binnegestrompel waar hy inmekaargesak het.Son het betroubaar verneem Oerson het &rsquo;n noodoperasie ondergaan aangesien een van die koe&euml;ls in sy liggaam agtergebly het.By Son se besoek aan sy huis was niemand tuis nie.Kapt. Gerda Swart, &rsquo;n polisiewoordvoerder, het die voorval bevestig.Sy s&ecirc; Oerson het blykbaar sy kar op sosiale media as te koop geadverteer en die transaksie di&eacute; middag omstreeks 14:00 in Kerkstraat beklink.&ldquo;Die slagoffer het met &rsquo;n taxi teruggekeer huis toe en is deur drie gewapende mans gejaag voordat hy geskiet is,&rdquo; s&ecirc; sy.Hulle het in &rsquo;n goue Polo-motor gevlug met die geld wat hy vir die verkoop van sy kar ontvang het.Di&eacute; inwoner s&ecirc; sy het pas van haar buurvrou se huis af gekom toe sy die eerste skoot hoor klap het.&ldquo;Toe kom daardie noodkreet. Hy het s&oacute; hard geskree,&rdquo; s&ecirc; di&eacute; vrou en skud haar kop.&ldquo;Ek het dadelik gehardloop om my deure te sluit en kombuis toe gegaan. Daarna het daar &rsquo;n dringende klop aan die agterdeur gekom.&rdquo;Sy het blykbaar nie besef dis Oerson nie en die deur met haar hande probeer toehou uit vrees.&ldquo;Hy het steeds geskree van pyn en toe word dit net stil. Ek het die polisie gebel en eers uitgekom toe hulle opgedaag het. Daardie tyd het Oerson buite die hek op die gras gel&ecirc;,&rdquo; s&ecirc; sy hartseer.Hy was blykbaar nog by sy bewussyn en het vir die polisie ges&ecirc; hy het gemaak asof hy dood is ingeval die rowers terugkeer.Intussen leef inwoners nou in vrees.&ldquo;Ek kan nie glo so iets het hier gebeur nie. In al die jare dat ek hier woon, was daar nog nooit &rsquo;n skietvoorval nie. Ek is nou meer alert en bly liewer in my huis,&rdquo; s&ecirc; &rsquo;n ander vrou.Swart s&ecirc; &rsquo;n saak van poging tot moord, asook gewapende roof, word ondersoek.Niemand is nog in verband met die voorval in hegtenis geneem nie.