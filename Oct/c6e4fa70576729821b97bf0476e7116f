HONDERDE studente aan die Nelson Mandela-Universiteit (NMU) het gister stem dik gemaak op &rsquo;n FeesMustFall-massavergadering. Zandile Mbabela, NMU-woordvoerder, het ges&ecirc;: &ldquo;Alle klasse is steeds uitgestel totdat alle kwessies bespreek word op die massavergadering.&rdquo; Volgens die #NMMUFeesMustFall Facebook-blad is daar baie kwessies waaroor almal moet praat voordat die universiteit met die onderhandelingsproses kan voortgaan. &ldquo;Verwydering van polisietoesig op kampusse, die uitstel van klasse en ook dat die universiteit alle klagte teen diegene wat gearresteer is, moet drop,&rdquo; staan op die Facebook-blad. FeesMustFall-komiteelede soek ook iemand wat hul situasie verstaan om hulle gedurende die onderhandelingsproses te verdedig. Talle studente het die vergadering in die universiteit se ouditorium bygewoon. Studente het die saal propvol gestaan en talle het geen sitplek gehad nie. In &rsquo;n later stadium het studente na &rsquo;n groter saal verskuif &ndash; die Suid-kampus se binnenshuise sportsentrum.Khanyisa Dube, een van die studente, s&ecirc; die massavergadering se hoofdoel is om alle kwessies te bespreek. &ldquo;Universiteitsgeld is te duur en om &rsquo;n geleentheid te kry om gratis universiteit toe kan gaan, sal &rsquo;n se&euml;ning vir baie armoedige studente wees.&rdquo; Dube meen dit is hoog tyd dat meer studente die kans kry om universiteit toe te gaan. Sipho Mgele, nog &rsquo;n student, het bygevoeg dat hy voortaan die res van sy lewe vir die polisie gaan bang wees. &ldquo;Ek het polisiegeweld met my eie twee o&euml; gesien en dit s&ecirc; vir my dat die universiteit glad nie omgee vir studente nie.&rdquo;Mpho Kamona s&ecirc; dat hulle graag &rsquo;n verteenwoordiger soek vir alle FeesMustFall-lede. &ldquo;Veral wat die onderhandelingsproses betref, want dis nou al jare dat talle studente FeesMustFall- beroepe doen, maar niks word gedoen nie.&rdquo; Gister teen druktyd het Mbabela bevestig dat die universiteit nog geen terugvoer gekry het oor die massavergadering nie. &ldquo;Sodra ons iets kry, sal die universiteit &rsquo;n verklaring uitstuur.&rdquo;