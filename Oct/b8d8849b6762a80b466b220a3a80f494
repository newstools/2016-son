DIE ANC se beledigings en kommentaar is van geen belang nie, s&ecirc; Kristoff Adelbert, kantoorhoof van die Baaise burgemeester, Athol Trollip. Dit volg nadat Gift Ngqondi, ANC-streekwoordvoerder, gister op &rsquo;n mediakonferensie in die Florence Matomela-huis in die Baai ges&ecirc; het di&eacute; party is moeg van Trollip se baasskap-mentaliteit.Ngqondi beweer ook die burgemeester het die ANC-leiers beledig by die hospitaal waar &rsquo;n raadslid opgeneem is.Di&eacute; raadslid het beserings opgedoen in &rsquo;n fight wat Donderdag op &rsquo;n vergadering oor die ge&iuml;ntegreerde ontwikkelingsplan uitgebreek het. Adelbert s&ecirc; Ngqondi was nie eens di&eacute; dag by die hospitaal nie. &ldquo;Ek was daar en het hom nie met &rsquo;n oog gesien nie.&rdquo;Adelbert s&ecirc; Trollip het wel vir Andile Lungisa, &rsquo;n ANC-lid, by die hospitaal aangespreek dat hy te ver gegaan het.Hierop het Lungisa glo geantwoord: &ldquo;Ek beskou jou nie as my burgemeester nie.&rdquo;Trollip s&ecirc; Ngqondi raak voorspelbaar met sy uitlatings oor baasskap. Hy s&ecirc; ook hy&rsquo;t niemand beledig nie en &aacute;l belediging wat daar was, het uit Lungisa se mond gekom toe hy ges&ecirc; het hy beskou Trollip nie as sy burgemeester nie.Trollip s&ecirc;: &ldquo;Hy&rsquo;t my ook gevra van wanneer af DA-raadslede toegelaat word om vuurwapens na raadsvergaderings te dra. Ek het ges&ecirc; die vuurwapen het nie aan &rsquo;n DA-lid behoort nie en die ondersoek sal dit bewys. Daarna het ek weggeloop .&rdquo;