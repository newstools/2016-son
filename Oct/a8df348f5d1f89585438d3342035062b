’NJALOERSE man het sy girlfriend met ’n graaf doodgekap toe hy haar saam met haar skelmpie betrap het. Regter Onika van Papendorp het Yongama Manga (22) Vrydag lewenslank tronk toe gestuur vir die moord op Anelisa Matyila in die Walmer-township. Van Papendorp het Manga vir tien jaar tronk toe gestuur vir poging tot moord, agt jaar vir huisbraak met die opset om te vermoor en ses jaar vir huisbraak met die opset om te oortree. Manga het op 26 Maart omstreeks 00:30 by die huis van Khayelethu Nonqula ingebreek op soek na Matyila. Hy kon haar nie vind nie en is daar weg. Hy het later met ’n graaf teruggekeer en is gesê sy is laas in die geselskap van ene Vuyokazi en Pankie gesien. Manga het toe later by die huis van Mojalefa Thulo ingebreek. Hy het Thulo se deur afgetrap en Matyila saam met hom (Thulo) in sy kamer aangetref. Manga het Thulo bewusteloos geslaan met die graaf. Kort hierna het hy Matyila met dieselfde graaf doodgeslaan. Hy is later die oggend in hegtenis geneem. Van Papendorp het met vonnisoplegging gesê Manga is nie ’n eerste oortreder nie. Sy sê die bewyse wat hom met die misdaad verbind, is oorweldigend. Volgens van Papendorp het Manga eers in ’n baie laat stadium van die verhoor emosioneel geword toe hy besef het watter impak sy aksies op sy lewe gaan hê. Sy sê hy het nie genuine berou getoon nie. Volgens van Papendorp het Manga twee toddlers sonder ouers gelaat. Sy het ook gesê Matyila se ma kan nou nie eens meer uitsien na die dag dat haar dogter haar kan versorg nie. Van Papendorp sê as gevolg van Manga se aksies vrees die oorledene se ma die dag wat sy Matyila en Manga se kinders moet vertel wat van hul ma en pa geword het. Manga se optrede het ’n groot uitwerking op die kinders. Van Papendorp sê wat verswarend is, is dat Manga die oorledene doodgemaak het op die mees gruesome manier. Sy sê die foto’s van die oorledene spreek 1 000 woorde. Volgens haar het Manga excessive force gebruik om Matyila te vermoor. Volgens van Papendorp is dit ook nie die eerste keer wat Manga met die gereg gebots het nie. “Dit wys hy is van nature gewelddadig.” Sy sê hy het voorheen ’n man aangerand. Van Papendorp sê die love affair wat Matyila met Thulo gehad het regverdig nie Manga se optrede nie. “Ons howe word oorval met sake van dié aard. Daar is tans twee sake in dié hof waar iemand se partner vermoor is.” Met verwysing na Thulo het Van Papendorp gesê Manga het ’n weerlose man wreed aangeval. Sy sê Manga se gedrag dui daarop dat hy geen respek vir die gemeenskap en human life het nie. “Sy gedrag wys ook hy het geen respek vir die oorledene gehad nie. “Sy het met haar lewe probeer aanbeweeg en dit is die prys wat sy betaal het,” het Van Papendorp bygevoeg. 