MEER provinsiale en privaat ambulanse moes ontbied word om hand by te sit by die vervoer van beseerdes n&aacute; &rsquo;n horrific treinongeluk in Tembisa aan die Oos-Rand.Een persoon is dood en meer as 100 beseer toe 2 treine teen mekaar gebots het.Die treine het in mekaar vasgery by die rail split van die Kaalfontein-stasie af op pad na die Oakmoor- en Tembisa-treinstasies.Paramedics was druk besig om pasi&euml;nte op die toneel te behandel, terwyl op ambulanse gewag is om die beseerdes na &rsquo;n hospitaal te vervoer.&rsquo;n Woordvoerder van die Ekurhuleni-rampbestuur, William Ntladi, s&ecirc; addisionele ondersteuning moes ingeroep word.&ldquo;Klaarblyklik was twee treine besig om in verskillende rigtings te beweeg, maar was op dieselfde treinspoor.&ldquo;Dit het daartoe gelei dat hulle trompop gebots het en een man is op die toneel dood verklaar,&rdquo; het Ntladi verduidelik.Twee treinwaens het met die impak van die botsing ontspoor en die voorval gaan nou deur Prasa ondersoek word.Sommige van die beseerdes het hul frustrasie uitgespreek omdat hulle so lank op mediese behandeling moes wag. &ldquo;Die ongeluk het al 13:00 gebeur en kyk hoe laat is dit nou al.&ldquo;Ons is net van een plek na &rsquo;n ander geskuif, maar niemand help ons nie,&rdquo; het een van die beseerdes, Alfred Ledwaba, ges&ecirc;. &ndash; ewn