&ldquo;S&ecirc; VIR die ander comrades hulle moenie opgee nie. Ons kom m&ocirc;re terug om saam te fight.&rdquo;S&oacute; het &rsquo;n student gister uit &rsquo;n polisiev&ecirc;n ges&ecirc; nadat tientalle studente aan die Nelson Mandela-Universiteit (NMU) gearresteer is.Heeldag, veral op die Suid-kampus, moes mense koes vir groot klippe wat gegooi is, en die betogende studente moes vir die polisie se aanslae koes.Die polisie het traangas, haelgewere, skokgranate, waterkanonne en rubber&shy;koe&euml;ls gebruik om die groep in toom te hou, maar hulle het nie maklik opgegee nie.Volgens brig. Sally de Beer, &rsquo;n nasionale polisiewoordvoerder, is 41 studente gister vir openbare geweld gearresteer.&ldquo;Vanoggend (gister) het &rsquo;n groep van 100 studente die polisie en voertuie met klippe gegooi en 12 het klasse ontwrig. Ses (van 19 tot 22 jaar oud), onder wie drie mans en drie vroue, is gearresteer.&ldquo;In die middag is &rsquo;n verdere 35 studente (van 22 tot 30 jaar oud) deur die polisie se eenheid vir openbare orde (Pops) gearresteer omdat hulle die polisie met klippe bestook het.&rdquo;Talle studente en NMU-personeel lewe in vrees. Baie studente wat die akademiese jaar wil voltooi, is upset en gefrustreerd oor die situasie.&ldquo;Ek is kwaad. Daar is heeltyd onsekerheid oor wat gaan gebeur en die universiteit se kommunikasie is swak,&rdquo; het &rsquo;n vrouestudent (23) ges&ecirc;.&ldquo;Die polisie gebruik dan stun grenades, maar daar word vir ons ges&ecirc; dis veilig.&rdquo;Later het nog &rsquo;n bosbrand &ldquo;uitgebreek&rdquo; en die polisie-watertrok het die brandblussers gehelp deur water op die vlamme te spuit.Daar was glo &rsquo;n gyselaarsdrama in die Embizweni-gebou. &rsquo;n Video clip op die sosiale media wys tientalle studente l&ecirc; op hul maag met hul hande agter hul rug by die kampuskassiere.Die betogers het sommer enigiemand met klippe gegooi, veral wit mense, mediamense wat foto&rsquo;s neem en polisiebeamptes.&rsquo;n Vrouestudent wat in die Sanlam Student Village op die Noord-kampus woon, het aan Son vertel die polisie het hulle Dinsdag &ldquo;agt uur lank getreiter&rdquo;.Di&eacute; onderwysstudent wou anoniem bly.&ldquo;Ons het net in ons kamer gebly en nat handdoeke onder die deure gedruk (as beskerming teen traangas).&ldquo;Hulle (die polisie) het een student sommer vier keer geskiet en van die studente het kondome oor hul gesig getrek.&rdquo;Daar is talle gerugte oor die intimidasie van personeel en nie-betogende studente en baie van hulle wat op die kampusse woon, het slaapplek buite die universiteitsgrond gaan soek.&rsquo;n Vrou wat in die administrasiekantoor op die Suid-kampus werk, het vertel van &rsquo;n vreesaanjaende ervaring Dinsdag.&ldquo; &rsquo;n Paar mense met balaklawas oor die kop het aan die venster kom klop en ons beveel om uit die gebou te kom. Gelukkig het ons &rsquo;n deur tussen ons en hulle gehad. Ons het toe weggekruip en sekuriteit laat roep.&rdquo;Die personeellid het ges&ecirc; sy voel glad nie veilig om weer haar voete op die kampus te sit nie ondanks dreigemente van dissiplin&ecirc;re stappe as hulle nie sou werk nie.Zandile Mbabela, &rsquo;n NMU-woordvoerder, het gister ges&ecirc; daar is geen rede hoekom die ontwrigtings op die kampusse voortgaan nie. Dit is aangesien die universiteit met studente-forums onderhandel en vier van hul ses eise nagekom het.Die bestuur het ook &rsquo;n hofbevel verkry.Op die NMU se George-kampus is agt studente Dinsdag gearresteer nadat hulle glo by die ingang betoog en &rsquo;n hofinterdik oortree het.Di&eacute; agt sal na verwagting binnekort in die hof verskyn.