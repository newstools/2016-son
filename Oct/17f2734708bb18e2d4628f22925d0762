TWEE vermeende smokkelaars van die Overberg het Woensdag in Somerset-Wes in die hof verskyn oor R2 miljoen se perlemoen wat in hul besit gevind is.Die saak teen die 36-jarige Martin Johnson en die 31-jarige Eugene Kaiter is tot 26 Oktober uitgestel vir borgtog-inligting. Amptenare van die departement van landbou, bosbou en visserye het twee bakkies &ndash; &rsquo;n Isuzu en Nissan &ndash; voorgekeer. Altesaam 11 941 perlies is in die voertuie gevind. Die bestuurder van die Nissan-bakkie is in sy hand geskiet nadat hy na bewering aan &rsquo;n geregsdienaar gestamp het. Hy het glo van die toneel af weggejaag in die rigting van Heritage Park. Toe spring hy uit die bakkie en laat spaander in die rigting van die N2-hoofweg. Snuffelhonde is agter hom aangestuur, maar hy het &rsquo;n lift op die N2 gekry.Later daardie aand is die man in &rsquo;n hospitaal in Bredasdorp opgespoor.Die hofsaak teen Fabio (20) en Bradlee Richter (21) van Sir Lowry&rsquo;s Pass is tot 8 Desember uitgestel.Dit hou verband met die moord op die 20-jarige Nicole Raubenheimer, wat in haar ma se huis in Victoria Park vermoor is, asook Christopher Tromp (20), wie se lyk in &rsquo;n vlak graf in Sir Lowry&rsquo;s Pass gekry is. Son het betroubaar verneem die saak kan vir volgende jaar op die hofrol van die Kaapstadse hooggeregshof geplaas word.