FOUTIEWE leerdertalle en die afskryf van personeelskuld was die hoofoorsake van vrugtelose en vermorste uitgawes in die boekjaar 2015-&rsquo;16.So het die Oos-Kaapse onderwysdepartement (OKOD) onlangs aan die provinsiale staande komitee oor openbare rekeninge (Skoor) ges&ecirc;.In die boekjaar onder bespreking het die OKOD sy begroting met meer as R735 miljoen onderbestee.Dit was nadat die aanvanklike begroting van net meer as R29,4 miljard met R277 miljoen tot R29,16 miljard afwaarts aangepas is.Dit was omdat altesame R530 miljoen van die OKOD se infrastruktuur-toelaag aan die nasionale tesourie teruggegee moes word.Kimi Makwetu, ouditeur-generaal (OG), het &rsquo;n gekwalifiseerde ouditmening oor die OKOD uitgespreek. Die departement het aangedui daar was vrugte&shy;lose en vermorste uitgawes van R73,6 miljoen in die boekjaar onder bespreking.Makwetu het egter benadruk die bedrag is onderskat en dokumentasie kon nie verskaf word om die werklike bedrag te bepaal nie.Die OG meen geld is aan skole oorbetaal sonder om vas te stel of die aantal leerders wat die skool bywoon, ooreenstem met die aantal leerders waarvoor aanvanklik begroot is.Hy meen ook personeelskuld is afgeskryf sonder die nodige dokumentasie om dit te steun.Sizakele Ne&shy;tshi&shy;laphala, waarnemende superintendent-generaal van onderwys, was duidelik in haar antwoorde aan Skoor.Sy verduidelik die OKOD beskou nie die feit dat sommige skole meer geld ontvang het as wat leerdertalle toegelaat het, as &rsquo;n vermorsing nie.Daarom word dit nie deur die departement as vrugtelose of vermorste besteding aangedui nie.&ldquo;Selfs al het sommige skole meer geld ontvang as wat hulle moes, is dit steeds binne skoolverband bestee,&rdquo; s&ecirc; sy.Volgens haar maak sy staat daarop dat inligting wat van skoolhoofde en -beheerliggame oor leerdertalle verskaf word, korrek is.Oor personeelskuld het sy ges&ecirc; skuld wat drie jaar of ouer is en steeds nie betaal is nie, is afgeskryf.&ldquo;Historiese data aangaande die skuld gaan verlore elke keer wanneer die departement se stelsel bygewerk word. &ldquo;Net balanse word vorentoe gebring.&ldquo;Skuldinvorderaars kon ook nie daarin slaag om die persone wat die geld skuldig te kontak nie &ndash; dit is aangesien hulle meestal gewese werknemers is,&rdquo; s&ecirc; sy.Volgens Ne&shy;tshi&shy;laphala is reeds met korrektiewe stappe begin om soortgelyke probleme te voorkom.Finansiering vir skole vir die boekjaar 2016-&rsquo;17 is teruggehou totdat skoolhoofde ID-nommers vir alle leerders kon verskaf.Skuldinvorderaars is ook aangestel om skuld in te vorder.