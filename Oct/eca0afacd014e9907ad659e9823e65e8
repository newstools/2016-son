&ldquo;AS IEMAND bedrog gepleeg of geld gesteel het, s&aacute;l ons hom in die hande kry en met hom afreken.&rdquo;S&oacute; het Athol Trollip, burgemeester van die Metro, gister tydens die bekendstelling van die munisipaliteit se teenbedrog-blitslyn ges&ecirc;.Di&eacute; blitslyn-nommer is 0800 077 086 en word 24 uur per dag beman deur operateurs wat al 11 amptelike tale, sowel as Frans, Nederlands, Duits en Portugees magtig is. E-posse kan ook aan fraud.nmb@kpmg gestuur word.Werknemers van die munisipaliteit sowel as inwoners van die Metro kan di&eacute; blitslyn skakel indien hulle enige vorm van bedrog, korrupsie, wanadministrasie en onetiese gedrag in die munisipaliteit vermoed.&ldquo;Ons is besig om die belofte wat ons aan inwoners gemaak het, om &rsquo;n einde aan korrupsie te maak, na te kom en hierdie noodlyn spreek daarvan,&rdquo; s&ecirc; Trollip. &ldquo;Ek doen &rsquo;n beroep op alle werknemers en inwoners om van die blitslyn gebruik te maak indien hulle inligting besit sodat ons enige korrupsie wat deur ons voorgangers se doen en late agtergebly het, met wortel en tak kan uitroei,&rdquo; voeg hy by.Trollip het egter gewaarsku teen valse inligting en pranks.&ldquo;Enigeen wat valse of kwaadwillige inligting verskaf, kan vervolg word.&rdquo;Di&eacute; noodlyn is volgens Trollip geheel en al vertroulik en al maak persone hul name aan die operateurs bekend, sal dit steeds anoniem bly. &ldquo;Ons moedig egter steeds anonimiteit aan. Dis van kardinale belang dat diegene wat inbel se identiteit beskerm word.&rdquo;