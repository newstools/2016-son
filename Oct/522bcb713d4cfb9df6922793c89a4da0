&rsquo;N GEDETAILLEERDE motor-reisverslag deur middel van GPS waarin die bewegings van Jayde Panayiotou se aanvallers vervat is, is gister aan die hof voorgehou.Lorenz Stoger van Cartrack in Johannesburg het gister getuig Cartrack maak gebruik van GPS-tegnologie om die presiese posisie van &rsquo;n voertuig te pinpoint.Stoger s&ecirc; die Toyota Etios waarmee Jayde ontvoer is, was met &rsquo;n GPS-toestel toegerus.Gister is die reisverslag van die betrokke motor vir die tydperk 9 April 2015 tot 25 April 2015 aan die hof voorgehou.Stoger s&ecirc; die GPS-toestel, waarmee die betrokke motor toegerus was, was in &rsquo;n goeie werkende toestand.Adv. Marius Stander, staatsaanklaer, het gister ges&ecirc; daar is baie spoed-inskrywings in die verslag.Hy s&ecirc; die betrokke motor het in &rsquo;n stadium vinniger as 130 km/h gery.Stander s&ecirc; luidens die verslag was die betrokke motor op 12 April 2015 skuins n&aacute; 06:00 in Ruthstraat, Newton Park.Dit is die straat waarin &shy;Jayde se lift club buddy, Cherise Swanepoel, woon.Die kar het daardie oggend teen &rsquo;n spoed van 6 km/h in die straat gery, gevolg deur &rsquo;n spoed van 11 km/h en toe 17 km/h.Op 13 April, ook so n&aacute; sesuur die oggend, was dieselfde kar weer in Ruthstraat. Die drywer het in di&eacute; straat nie vinniger as 20 km/h gery nie.Stander s&ecirc; op 13 April 2015 skuins n&aacute; sewe-uur die oggend was die kar weer in Ruthstraat. Die kar het toe 23 km/h gery.Volgens Stander was die betrokke kar luidens rekords op 14 April 2015 omstreeks 10:00 in Deaconstraat, die straat waarin Christopher en Jayde gewoon het.