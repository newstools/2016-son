&rsquo;N SEUN en sy sussie van Fisantekraal het Sondagaand in &rsquo;n vlammehel gesterf.Jayden (1) en Javein Fransman (4) van Langverwagstraat het verkool toe hul wendyhuis in vlamme opgegaan het.Die twee kleuters se ma, Antoinette (35), en haar seun Ashwin (9) is ook in die brand beseer.Antoinette het erge brandwonde opgedoen en is tans in die ICU-eenheid in die Tygerberg-hospitaal.Ashwin is in die Rooi Kruis-kinderhospitaal waar sy vir brandwonde behandel word.Die 11-jarige Lee-Ann het ligte brandwonde aan haar hande opgedoen en is tans by familie tuis.Die kinders se pa, Jimmy, het ook beserings opgedoen toe hy een van die wendyhuis se vensters met sy vuis stukkend geslaan het om die vlamme te ontvlug.Volgens Elaine Hartzenberg (43), &rsquo;n buurvrou, het sy omstreeks 23:00 wakker geword toe sy vir Jayden hoor skree het.Hartzenberg s&ecirc;: &ldquo;Ek het by my kamervenster uitgekyk en gesien hul wendyhuis is aan die brand.&ldquo;Toe ek buite kom het Antoinette in die pad afgehardloop gekom.&ldquo;Ek het haar aan die arm gevat om te kalmeer en die velle het afgekom.&ldquo;Sy was erg gebrand en het geskree haar kinders is nog in die wendyhuis.&ldquo;Een van die inwoners wat in die straat woon, het die wendyhuis se deur oopgetrap.&ldquo;Hy het eers vir Lee-Ann uitgebring en toe weer vir Ashwin uit die brandende wendyhuis gaan haal.&ldquo;Toe hy wou teruggaan om die ander twee kinders te gaan haal, was die vlamme te erg.&ldquo;Ons kon niks doen nie. Jayden het gehuil en later het sy stemmetjie stil geword.&ldquo;Sy sussie moes doodgebrand het terwyl sy geslaap het.&rdquo;Volgens Hartzenberg het Lee-Ann vertel dat hul krag heelaand ge-trip het. Haar pa het toe &rsquo;n kers aan die brand gesteek. Daar word vermoed dat die kers uitgebrand en die brand veroorsaak het.Hendrika Blaauw (41), &rsquo;n familielid, s&ecirc;: &ldquo;Ons is gebroke. Dit was nie lekker om toe te kyk hoe die kinders doodbrand en ons kon niks doen nie.&ldquo;Alles het so vinnig gebeur, binne &rsquo;n paar minute was alles oor.&rdquo;Kapt. FC van Wyk, &rsquo;n polisiewoordvoerder, het die voorval bevestig.