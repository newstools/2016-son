VOORUITGANG word gemaak met die voltooiing van &rsquo;n forensiese verslag oor korrupsie en bedrog in die Nelson Mandelabaai-metro se IPTS-vervoerstelsel.En die hoop is dat positiewe resultate voor die einde van vanjaar gesien sal word.So het Retief Odendaal, burgemeesterskomiteelid vir begroting en tesourie, gister aan Son ges&ecirc;.Die nasionale tesourie het in 2014 met &rsquo;n forensiese ondersoek na die Metro se nie-operasionele en chaotiese vervoerstelsel begin.Volgens Odendaal het die Metro oor die jare ongeveer R2,5 miljard se grant-geld van die nasionale tesourie ontvang om in die IPTS in te ploeg.Hy s&ecirc; die nasionale tesourie hanteer die saak en die Valke is ook by die ondersoek betrokke.Die Valke het verlede maand op die kantore van Access Management, operateur van die Nelson Mandelabaai-stadion, toegeslaan.Daar is toe op &rsquo;n groot hoeveelheid dokumente beslag gel&ecirc;. Riaan Oberholzer, Access se besturende direkteur, het toe verduidelik verskeie fakture en oorspronklike dokumente oor transaksies en instruksies van die Metro is aangevra.Chantal du Pisani, uitvoerende hoof, het bygevoeg die Valke het Access se samewerking gevra aangaande &rsquo;n ondersoek na die IPTS.Odendaal het bygevoeg die nasionale tesourie het &rsquo;n belang daarby dat verantwoording gedoen word as geld vermors is.Daar is onlangs in die media berig dat verskeie staatsdepartemente, munisipaliteite en staatsinstellings deur &rsquo;n teen-korrupsie-taakspan ondersoek word.Independent Media berig korrupsie van sowat R10 miljard word ondersoek.Die berig lui die grootste korrupsie-ondersoek in die Metro beloop R2 miljard.Odendaal s&ecirc; die berig verwys vir seker na die IPTS-ondersoek, maar s&ecirc; dit sal nie na &rsquo;n bedrag van R2 miljard wees nie.Dit is aangesien nie alle geld wat deur die nasionale tesourie ingestort is, vermors is nie.Rano Kayser, burgemeesterskomiteelid vir paaie en vervoer, het vroe&euml;r vandeesmaand ges&ecirc; die Metro het &rsquo;n voorlegging aan die nasionale tesourie gedoen.Die voorlegging is gedoen om bykomende finansiering vir die IPTS-snelbusdiens te bekom.&ldquo;Ek is confident dat ons voorlegging goed ontvang is en dat ons in April volgende jaar die Cleary Park IPTS-roete kan bekend stel,&rdquo; het hy aan Son ges&ecirc;.