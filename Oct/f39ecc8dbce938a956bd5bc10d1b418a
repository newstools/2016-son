TERWYL ’n lid van die polisie se K9 honde-eenheid getuig het, is per ongeluk ’n foto van Jayde Panayio­tou, waar sy dood in die bosse lê, op die oorhoofse skerm gewys. Die foto het Jayde se ma, Michelle, so ontstel dat sy uit die hof gehardloop het – selfs die Panayiotous was in trane. AO Paul Franks het gister getuig hy was lid van die soek- en reddingspan wat op 21 April 2015 na Jayde gesoek het. Volgens Franks het die Kabegapark-polisie hom so voor 07:00 die oggend gevra om te help soek. Hy sê in daardie stadium was daar nog nie ’n area of ’n moontlike toneel nie. Hy sê op die betrokke dag was die soektog onsuksesvol oor dit al begin donker raak het. Die soektog is toe gekanselleer. Hy sê die soektog is die volgende dag 08:00 hervat. Volgens Franks het hy Rachel Windvogel, wat langs die Wincantonpad woon, ge-interview. Sy het hom meegedeel sy het die vorige oggend drie gun shots gehoor. Franks sê benewens die cops het mense van die hoenderplaas ook na Jayde begin soek. Hy sê ná sowat 15 minute het ’n cop uit die polisiehelikopter geleun en vir hom na ’n spesifieke rigting ge-point. “Dis toe dat ons Jayde se lyk aangetref het.” Franks sê niemand is toegelaat om met die toneel te peuter totdat AO Bekker dit oorgeneem het nie. Kapt. Antonie Gerhardus van As van die Kabegapark-polisiestasie sê die misdaadtoneel was in ’n stadium onder sy beheer. Volgens Van As het niemand in daardie stadium met die misdaadtoneel gepeuter nie. Makhumandile Mbini, wat ook met die soektog na Jayde gehelp het, het getuig dat hy haar lyk vanaf ’n heuwel gesien het. Volgens hom het die polisie toe alles oorgeneem. 