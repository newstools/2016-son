KORT nadat adv. Ma&shy;rius Stander aan die hof voorgehou het dat hy sy staatsgetuie Babalwa Breakfast diskrediteer, het sy alles wat sy in haar polisieverklarings genoem het, ontken of ges&ecirc; sy kan dit nie onthou nie.Breakfast is die girlfriend van Luthando Siyoni, die staat se 204-getuie. Siyoni was glo die vermeende middelman in die skietdood van Jayde Panayio&shy;tou in April verlede jaar.Aanvanklik kon Breakfast gisteroggend nie onthou of sy polisieverklarings &ndash; in Uitenhage en Kabegapark &ndash; afgel&ecirc; het nie. Sy s&ecirc; sy weet ook nie hoeveel verklarings sy gemaak het nie. Agterna erken sy toe sy het verklarings by die polisiestasies in Uitenhage en Kabegapark gemaak.Breakfast s&ecirc; sy kan nie onthou of haar verklarings aan haar teruggelees is kort nadat sy dit afgel&ecirc; het nie. Sy s&ecirc; ook aan adv. Marius Stander, staatsaanklaer, dat sy nie weer voor sy getuig het deur haar verklarings gelees het nie.Volgens haar het sy nie &rsquo;n afskrif van haar polisieverklarings gekry nie. Sy s&ecirc; dit is moontlik dat sy vir die cop wat haar polisieverklaring afgeneem het, ges&ecirc; het dat sy en Siyoni reeds vier jaar in &rsquo;n liefdesverhouding is. Volgens Breakfast kan sy nie onthou dat sy in haar verklaring genoem het dat Siyoni vir haar ges&ecirc; het dat Christo&shy;pher, sy baas, hom (Siyoni) genader het nie. Sy ontken sy het aan die polisie ges&ecirc; Siyoni het aan haar ges&ecirc; Christopher wou h&ecirc; hy (Siyoni) moet sy (Christopher se) vrou vermoor.Breakfast ontken sy het vir die cops ges&ecirc; Siyoni het geweier om dit te doen, maar hy sal iemand kry om dit te doen.Verder ontken sy sy het aan die polisie ges&ecirc; Siyoni het aan haar ges&ecirc; hy het probeer om iemand in New Brighton en Zwide te kry om die moord te pleeg, maar almal het hom teleurgestel.Sy het ontken voorts Siyoni het in April verlede jaar aan haar ges&ecirc; dat hy Sizwe gevind het om die moord te pleeg.Breakfast s&ecirc; verder sy het nooit vir die polisie ges&ecirc; dat Siyoni nie vir haar die rede gegee het hoekom die vrou vermoor moes word nie.Sy ontken sy was op 20 April 2015 in Siyoni se kamer toe hy &rsquo;n telefoonoproep gekry het.Breakfast ontken ook sy het aan cops ges&ecirc; dat die persoon wat gebel het ges&ecirc; het die job is gedoen en hulle soek nou hul geld.Sy s&ecirc; verder dat sy nie kan onthou of sy Si&shy;yoni se phone gevat het om te kyk wie hom gebel het nie.Breakfast ontken sy het aan die cops ges&ecirc; die persoon wat gebel het, was Vumazonke omdat Vumazonke se nommer op Siyoni se foon ge-save is.Sy s&ecirc; sy onthou nie sy het ges&ecirc; dat Christopher Panayiotou daar opgedaag het met sy silwer double cab-bakkie en dat Siyoni buite toe is na hom nie.Breakfast s&ecirc; sy weet nie of Christopher daardie aand by Siyoni se huis was nie.Volgens haar het sy Christopher die eerste keer op televisie gesien. Sy s&ecirc; sy kan nie onthou of Siyoni aan haar ges&ecirc; het hy het die geld by Christo&shy;pher gekry om Vumazonke te betaal nie.Volgens haar het sy ook nog nooit ges&ecirc; dat sy R5 000 uit die geldsak moes tel wat aan Vumazonke betaal moes word nie.