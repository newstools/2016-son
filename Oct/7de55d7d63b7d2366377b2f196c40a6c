DIE departement van basiese onderwys (DBO) se versnelde skool-infrastruktuurinisiatief (Asidi) begin in die Oos-Kaap vrugte afwerp.Dit is nadat die DBO bevestig het twee splinternuwe Asidi-skole word vandeesweek oorhandig.Die Sekond&ecirc;re Skool Mxhume in Ndindindi Vil&shy;lage buite Lusikisiki wat teen &rsquo;n bedrag van R49 miljoen gebou is, word vandag oorhandig.Die Sekond&ecirc;re Skool Luxeni in Manditshe Village buite Mthatha wat R22 miljoen gekos het om te bou, kom m&ocirc;re aan die beurt.Luidens &rsquo;n departementele verklaring het die Asidi-program in 2011 &rsquo;n aanvang geneem.Sedertdien is 177 uiters moderne en tegnologiese skole gebou en aan gemeenskappe oorhandig.Die Oos-Kaap het tot dusver die meeste voordeel getrek aangesien 133 van daardie nuwe skole in di&eacute; provinsie gebou is.Danksy die projek is water ook aan 617 skole verskaf en 425 skole het sanitasie-geriewe ontvang. Daarby is altesame 307 skole ook van elektrisiteit voorsien.Norme en standaarde vir skole is in 2013 deur Angie Motshekga, minister van basiese onderwys, op skrif gestel. Di&eacute; norme en standaarde sluit in dat skole sonder elektrisiteit, water en sanitasiegeriewe van di&eacute; geriewe voorsien word. Skole wat van klei, asbes en hout gebou is, moet ook vervang word.Elijah Mhlangu, &rsquo;n DBO-woordvoerder, het verlede maand aan Die Burger ges&ecirc; Asidi-skole oorskry di&eacute; norme en standaarde. Hy het bevestig dat elke Asidi-skool onder meer &rsquo;n biblio&shy;teek, eetsaal, rekenaarkamer en wetenskap&shy;laboratorium het.