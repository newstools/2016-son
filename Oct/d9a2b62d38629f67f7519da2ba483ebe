EEN oomblik is sy poepdronk gesien en die volgende oomblik het sy spoorloos verdwyn.Die familie van Gertruida &ldquo;Gerry&rdquo; Okhuis is bekommerd en vrees die ergste nadat sy drie weke gelede vermis geraak het.Okhuis (44), oorspronklik van Brandvlei in die Noord-Kaap, is die ma van twee kinders. Sy&rsquo;s alleen Kaapstad toe vir inslaap-werk.Toe dit nie uitwerk nie, het sy by haar ou vriendin in Eerste&shy;rivier, Nettie Swarts, gaan bly. Sy was vier maande daar. Swarts s&ecirc;: &ldquo;Sy het heeltyd rustig by my gebly totdat ek &rsquo;n paar weke gelede Noord-Kaap toe moes gaan vir my kind se matriekafskeid. &ldquo;Ek het vir haar ander blyplek gekry vir die twee weke, want ek kon haar nie alleen los met my man nie. En toe ek nou terugkom, is sy vermis. &ldquo;Dis vir my vreemd dat sy nie vriende hier gehad het nie, so ek weet nie waarheen sy sou gaan nie.&rdquo;&Aacute;l Okhuis se klere en haar ID-boekie is nog by Swarts. Sy&rsquo;t ook nie &rsquo;n selfoon gehad nie. Vir die twee weke het Okhuis by Christina Engelbrecht, Swarts se kerksuster, gebly.&ldquo;Alles was piekfyn, totdat ek een Sondag van die kerk af kom en sy stormdronk was,&rdquo; s&ecirc; Engelbrecht. &ldquo;Ek het geskrik en vra toe waar sy gedrink het. Sy s&ecirc; toe by Theys, &rsquo;n man wat om die draai bly. Volgens Engelbrecht is Okhuis toe weer uit na die buurman toe. Okhuis het daarna nie weer by die huis opgedaag nie. Engelbrecht s&ecirc;: &ldquo;Theys het toe die Maandag daar gekom en haar gesoek en ges&ecirc; hy&rsquo;t haar nie weer gesien nie. Volgens hom het hulle die moontlikheid van &rsquo;n verhouding bespreek, want sy huwelik is verby. &ldquo;Maar sy plan was om meer met haar daaroor te praat wanneer sy nugter was. Hy&rsquo;t haar glo ook R100 gegee om vir my te gee en &rsquo;n R50 vir toiletries, maar ek het nooit die geld gekry nie.&rdquo; Engelbrecht s&ecirc; sy het &rsquo;n visioen gehad. &ldquo;Die Here wys my sy is iewers op &rsquo;n wingerdplaas.&rdquo;Lydia Persence, Okhuis se suster wat in Brandvlei na haar 16- en 21-jarige seuns omsien, s&ecirc;: &ldquo;Ons het nog niks van Gerry gehoor nie en ek is baie bekommerd.&ldquo;Sy is lief vir drink, maar nadat sy gedrink het, sal sy altyd weer by die huis slaap. &ldquo;Sy ken ook my nommer uit haar kop, so ek verstaan nie hoekom sy nog nie gebel het nie.&ldquo;Haar oudste seun is stil, maar die kleintjie raak opstandig met my en my man omdat ons nie antwoorde omtrent sy ma kan gee nie.&rdquo;Swarts is ook omgekrap: &ldquo;Ek kan nie slaap nie. Ek weet nie wat om te doen nie. Ons soek antwoorde. Al kry ons &rsquo;n lyk . . . Ons kan nie so aangaan nie.&rdquo;Theys was nie tuis toe Son op Sondag met hom wou praat nie. Die polisie ondersoek &rsquo;n saak van &rsquo;n vermiste persoon. Enigeen met inligting kan Nettie Swarts by 084 877 8340 bel.