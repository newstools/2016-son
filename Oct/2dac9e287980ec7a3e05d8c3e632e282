J. Booysen skryf: Dit is so min dat ’n mens hoor van iets positiefs uit die Baaise Northerns. As jy die koerante oopslaan, is dit net bendegeweld en verkragting. Soveel so dat dit ’n mens siek en naar maak. En skielik op ’n Sondagaand sit jy die televisie aan en sien een van ons eie seuns van die Northerns perform op Idols SA. Vir baie, baie mense was dit seker moeilik om te glo hy is van die Northerns, want dis nie soos hulle die Northerns ken nie. Maar Bevin Samuels is ’n realiteit. Hy is van die Northerns en hy het beslis die Baaise Northerns terug op die map gesit – om die regte redes. Elke Sondag cheer ons vir Bevin en kan nie genoeg vir hom vote nie. Hy is ons goue seun. ’n Produk van die Baaise Northerns. Hy is vir menige moedelose Baaise jong man en vrou ’n simbool van hoop. Maar nou kry jy daai negatiewe mense wat alles wil spoil en eerder wil fokus op Bevin se swaarkry. Wys vir my een mens in die lewe wat nog nie swaargekry het nie. Swaarkry is nie ’n verdomde siekte nie. Ons almal het al een of ander tyd in ons lewe daarmee ge-deal. So what as hy swaargekry het, of almal nou familie van hom wil wees? As dit so is dat hy wel swaargekry het – wel daar is baie groot, famous internasionale artists wat ook swaargekry het. En kyk waar is hulle vandag. Laat die skinderbekke gaan bars! Die Baai staan bankvas agter jou, Bevin. 