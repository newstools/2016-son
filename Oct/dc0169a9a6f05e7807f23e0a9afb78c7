&ldquo;IS HY regtig deur hierdie tengerige vrou aangeval en kon nie die mes by haar afneem nie?&rdquo;D&iacute;t is wat regter Pearl Mantame gister in die Kaapse hooggeregshof by Eben Kotze se lawyer, Burger Brand, wou weet.Kotze (32) staan tereg vir die moord op en verkragting van Crystal Newman (23). Hy claim hy het die prostituut, wat net 30 kg geweeg het, uit selfverdediging verwurg.Nadat hulle consensual seks gehad en tik gerook het, beweer Kotze, het sy hom met &rsquo;n mes probeer aanval.Hy het die mes in &rsquo;n poeletjie gaan gooi en dis nooit gekry nie.Newman is op 15 Augustus 2014 laas gesien en haar lyk is op 19 Augustus naby Red Hillweg, Simonstad, gevind.Brand het gister betoog dat Kotze van alle klagte vrygespreek moet word, want sy weergawe is redelik moontlik waar.Volgens hom was sy kli&euml;nt in skok toe Newman hom probeer aanval en het hy instinktief uit selfverdediging opgetree.Mantame was nie be&iuml;ndruk nie: &ldquo;Hoekom gryp jy iemand aan die nek as jy &rsquo;n mes wil kry?&ldquo;As daar ooit &rsquo;n mes was. . .&rdquo;Brand het verder betoog dat Kotze homself wou gaan oorgee, maar dat sy lover, John Marais, hom oortuig het om dit nie te doen nie en eerder die body te gaan dump.&ldquo;Hoekom het hy nie dadelik alarm gemaak nie? Hy was vir &rsquo;n dag en &rsquo;n half met die lyk in sy kamer.&ldquo;Dis nie die optrede van iemand wat hulself wil gaan oorgee nie,&rdquo; het Mantame opgemerk.Brand het egter volgehou dat Kotze nie bedoel het om Newman te vermoor nie.Staatsadvokaat Mbulelo Koti het op sy beurt betoog dat Kotze van DNS ontslae wou raak deur Newman se vagina te was n&aacute; haar dood.&ldquo;Hy was glad nie van plan om homself oor te gee nie. &ldquo;Die polisiestasie is loopafstand van Marais se huis en hy het dit steeds nie gedoen nie,&rdquo; het Koti betoog.Hy het daarop gewys dat Kotze weggehardloop het toe die cops hom wou arresteer: &ldquo;Onskuldige persone doen nie dit nie.&rdquo; Mantame sal op 7 November uitspraak lewer.