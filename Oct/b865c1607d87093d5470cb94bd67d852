WENDY van Willing, die vrou van &rsquo;n begrafnisondernemer in die Metro, gaan vandag na verwagting skuldig pleit op klagte van bedrog. D&iacute;t kom nadat sy na bewering vals begrafnispolisse vir fake familielede uitgeneem en van di&eacute; polisse ge-claim het.Wendy se man, Brian, is die eienaar van Van Willing Funerals in Uitenhage. Sy het gister weer in die Baaise handelshof verskyn, waarna die saak tot vandag uitgestel is.Wendy staan tereg op agt klagte van bedrog, asook twee klagte wat verband hou met die oortreding van artikel 9 van die Wet op Vrederegters en Kommissarisse van Ede.Die staat voer aan sy het di&eacute; oortredings tussen 2008 en 2013 gepleeg. Luidens die klagstaat het Wendy in di&eacute; tyd agt begrafnispolisse by Old Mutual uitgeneem.Al agt polisse was glo vir familielede: Pieter Muller (neef), Gayland van der Byl (neef), Cyril Rayners (neef), David Knowles (broer), Malcolm van Noie (neef), Gerald &shy;Dayce (neef), Dora Kay&shy;ster (stiefma) en Vernon Williams (&rsquo;n swaer). In die klagstaat staan die beskuldigde het Old Mutual bedrieg deur hom te laat glo sy&rsquo;s verantwoordelik vir die begrafniskoste van die persone vir wie sy polisse uitgeneem het, en dat sy familie is van hulle deur bloed of wettige aanneming. Die staat s&ecirc; egter sy is nie familie van di&eacute; persone nie en sy kan dus nie baat vind by versekeringspolisse op hul name nie. Sy het glo uitbetalings van altesame R107 050 in haar rekening ontvang met die afsterwe van Muller (R15 000), Van der Byl (R16 350), Rayners (R19 425), Knowles (R24 925), Van Noie (R16 350) en Dayce (R15 000).&ldquo;Tydens die eisproses het die beskuldigde valse verklarings onder eed by konst. Monde Mnamata in die Hume&shy;wood-polisie&shy;kantoor afgel&ecirc; oor die identiteitsdokument van Van der Byl. &ldquo;Sy het ook by Richard Kotze, &rsquo;n kommissaris van ede by Old Mutual, &rsquo;n valse verklaring afgel&ecirc; oor haar verbintenis met Rayners.&ldquo;Die beskuldigde het ook &oacute;f self &oacute;f deur &rsquo;n werker van Van Willing Funerals by die departement van binnelandse sake doodsertifikate probeer kry vir sekere van die persone in wie se naam sy polisse uitgeneem het.&rdquo;Die staat voer aan: &ldquo;Die beskuldigde het uitgebreide ervaring in die versekeringsbedryf vanwe&euml; haar betrokkenheid by haar man se begrafnisonderneming.&rdquo;