&rsquo;N VREEMDE verskynsel wat selfs ongelowiges laat glo, het &rsquo;n paartjie van die plaas Flenterhoek, buitekant Calitzdorp, vreesbevange.Die plaasgemeenskap gons oor die dood van die twee maande oue Devodene May, kind van Isaac &ldquo;Trompie&rdquo; Pieterse (33) en Nita May (37).&rsquo;n Hartseer May het aan Son vertel sy het daai nag wakker word en agterkom haar kleinding is lam.&ldquo;Ek het haar toe oor my skouer gesit en gedink dalk is dit &rsquo;n windjie wat ek moet uitvryf. Toe ek hoor sy gee &rsquo;n poepie, toe dank ek die Heer die wind is uit.&rdquo;May se blydskap was egter van korte duur toe sy en Pieterse later iets snaaks agterkom. Die bure het die ambulans ontbied.Pieterse s&ecirc;: &ldquo;Wat ons bekommerd gehad het, is die swart ding wat oor die kind beweeg het en wat ons nie ken nie.&rdquo;May verduidelik: &ldquo;Terwyl ek besig was om die kind te vryf, het daar so &rsquo;n snaakse straaltjie swart water by haar neusie uitgekom.&ldquo;Toe hoor ek weer hoe sy haar asem vir &rsquo;n tydjie terugkry. Toe daai swart ding oor my kind beweeg het, het ek skielik &rsquo;n pee gekry.&ldquo;Toe gee ek die kind vir Trompie solank. Maar die Here wys nog elke aand my kind se gesiggie voor my. Ek weet sy het nog gelewe voor die ambulansmense haar hier weg het.&rdquo;Denesa Pieterse vertel: &ldquo;Hier loop &rsquo;n lewende ding rond. Vra my, want ek het ook al &rsquo;n babatjie hier verloor.&ldquo;Daai swart ding is nie &rsquo;n verbeelding nie. Dit vat kinders. Ek was destyds by &rsquo;n slimman wat ges&ecirc; het daar was &rsquo;n gogga in my kind wat die kind van binne af opgevreet het.&rdquo;