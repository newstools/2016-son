NIAMEY. – Niger het Saterdag ’n weermagoperasie begin om ’n Amerikaanse hulpwerker op te spoor. Die Amerikaner is Vrydagaand in Abalak ontvoer. Niger se minister van binnelandse sake, Mohamed Bazoum, het gesê die ontvoerders is nog in die land. ’n Ingeligte in sekuriteitskringe het egter vroeër aan AFP gesê hulle het al die grens na Mali oorgesteek. Daar word gevrees dat die ontvoerders die Amerikaner aan Moslem-ekstremiste in Mali kan verkoop. 