ELKE jaar gebeur dit soos klokslag. Teen die einde van September, regdeur Oktober en November, wanneer die winde begin waai, net voor die begin van die somer, is dit brandseisoen.Hier praat ons nie van die talle veldbrande wat aan die hange van die berge lek-lek aan die vakansiehuise van die rykes nie, maar die talle brande wat in plakkerskampe en agterplase uitbreek en wendyhuise verswelg.Mense verloor die skamele besittings wat hulle deur die jaar bymekaar gemaak het. Maar die hartverskeurendste van als is die lewensverlies. Di&eacute; week alleen het agt mense, van wie ses kinders was, in brande in die Kaapse Skiereiland omgekom. Al is dit die winde wat die vlamme aanwakker en moeilik maak om te blus, moet die nalatigheid van grootmense &rsquo;n groot deel van die skuld kry. Ons almal moet eenvoudig versigtiger wees tydens winderige maande, anders sal n&oacute;g meer mense sterf.