ATLAS-SEKURITEIT se operasionale bestuurder het gister getuig hoe in die nagtelike ure by die OK Grocer en Infinity Bar in- en uitbeweeg is.John Best het gister in die Baaise hooggeregshof getuig Atlas hou rekord van wanneer die OK Grocer in Algoapark en die Infinity Bar se alarmstelsel aan- en afgeskakel word. Luidens die rekords wat op &rsquo;n skerm in die hof gewys is, is die Infinity Bar-alarmstelsel 22:16 op 21 April 2015 aangeskakel en 23:35 afgeskakel. Hy s&ecirc; 23:36 is die alarm weer geaktiveer.Best s&ecirc; &ldquo;user 1&rdquo; het die alarm geaktiveer. Dis Christopher Panayiotou se kode. Best s&ecirc; 05:42 is die alarm by Infinity Bar afgeskakel en 21:50 aangeskakel. Volgens hom is di&eacute; alarm weer 23:30 afgeskakel en 23:35 aangeskakel.Best s&ecirc; in kruisondervraging enigeen wat Christo&shy;pher se kode ken, kan die alarm beheer.Intussen het Nedbank se Baaise sake&shy;bestuurder gister volgehou sy&rsquo;t nie Jayde Pana&shy;yiotou se bankbesonderhede met Christopher bespreek nie.Adv. Terry Price, Christopher se lawyer, het egter ges&ecirc; sy&rsquo;t die inligting aan Christopher gegee en hy is dankbaar daarvoor.Burger s&ecirc; sy sien sedert 2010 om na die portefeuljes van die Panayiotou-egpaar.Sy s&ecirc; sy was ook betrokke by die finansiering van die egpaar se OK Grocer in Algoapark. Volgens haar was sy bestuurder van Christopher se rekeninge.Adv. Marius Stander het haar gelei om te getuig die telefoonkontak tussen haar en Christopher het net oor saketransaksies gegaan. Volgens Stander was daar op 21 April 2015 &ndash; die dag van Jayde se verdwyning &ndash; 14 oproepe tussen Burger en Christopher. Burger het getuig Christopher wou inligting h&ecirc; oor transaksies op Jayde se bankrekening.&ldquo;Ek het aan hom ges&ecirc; ek kan hom nie s&ecirc; nie omdat hy nie volmag het oor Jayde se bankrekening nie.&rdquo;Burger s&ecirc; dis toe dat Christopher vir haar s&ecirc; hy&rsquo;t in elk geval Jayde se profiel en PIN om self by die stelsel in te teken.Volgens haar het hy haar egter meegedeel hy is by die huis en nie by die werk nie, en kon om daardie rede nie aanteken nie. &ldquo;Ek het aan hom ges&ecirc; ek kan niks verder vir hom s&ecirc; nie. Hy het my weer gebel. Toe s&ecirc; ek ek kan hom geen inligting gee nie.&rdquo;Volgens Burger was sy al aan die slaap toe ene Phillip Vosloo &ndash; haar oudkollega &ndash; haar bel en vra sy moet Jayde se selfoonnommer vir notifications met Christo&shy;pher se nommer vervang. &ldquo;Ek het aan hom ges&ecirc; ek is nie by regte om dit te doen nie.&rdquo;Burger s&ecirc; sy&rsquo;t kort daarna die takbestuurder gevra of dit gedoen kan word, want sy het nie &rsquo;n mandaat nie.Burger getuig sy het eers later uitgevind die versoek is toegestaan.Toe adv. Price die agt oproepe op 21 April vanaf Burger se foon aan Christopher bevraagteken, het Burger ges&ecirc; sy wou by hom weet of Jayde al gevind is. Adv. Price voer aan: &ldquo;Toe jy besef hoe belangrik Christopher se versoek was, het jy hom daardie inligting gegee.&rdquo;Burger ontken sy het Panayiotou daardie inligting gegee.Price gaan verder: &ldquo;Christopher het geweet daar is geld getrek. Hy wou net weet waar. Jy het toe aan hom ges&ecirc; daar is bankwette, maar gegewe die ernstigheid van die saak sal jy daarna kyk.&ldquo;Jy het Christopher gebel met die inligting.&rdquo;Price lei Burger om te getuig dat enige bank &rsquo;n poging sal aanwend om mense in sulke omstandighede te help.