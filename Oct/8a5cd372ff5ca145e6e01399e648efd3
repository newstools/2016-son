DIE vrou wat daarvan aangekla word dat sy haar man wou uithaal, is glo jare lank deur hom gemartel.So s&ecirc; &rsquo;n vriend van Petina Coetzee (44) van Kenilworth, wat baie na aan haar en haar man, Austin (66), is.Coetzee, &rsquo;n besigheidsvrou, het gister vlugtig op &rsquo;n aanklag van sameswering tot moord in die Wynberg-landdroshof verskyn.Sy het baie skaam voorgekom en het nie een keer kontak met die hofgalery gemaak nie.Coetzee is Dinsdagoggend tydens &rsquo;n undercover-operasie by die Lans&shy;downe-treinstasie in die parkeerarea vasgetrek.Volgens Petina se vriend gaan dit glad nie oor geld soos in ander media genoem is nie.Die vriend voeg by: &ldquo;Haar familie is skatryk en hy is geen match vir haar nie.&ldquo;Sou sy beplan het om hom dood te laat maak, is dit oor hy haar al die jare abuse.&rdquo;Volgens die vriend het hy glo bewyse van boodskappe en foto&rsquo;s van hoe Coetzee se man haar abuse het.Coetzee en haar man het saam drie kinders, waarvan &rsquo;n baba onlangs gebore is.Op haar Facebook-profiel kom dit egter voor asof sy gelukkig getroud is.Duane Brandt, haar prokureur, sal Maandag &rsquo;n formele borgtog-aansoek bring oor daar nog dokumente uitstaande is.Sy sal tot dan in die Pollsmoor-gevangenis aangehou word.Brandt het aan Son ges&ecirc; dat hy vasbeslote is om vir sy kli&euml;nt borgtog te kry.Brandt s&ecirc;: &ldquo;Ons het met die staat ingestem om die borgtog-aansoek uit te stel oor &rsquo;n alternatiewe adres en haar twee paspoorte nog uitstaande is.&rdquo;Austin het sy prokureur, Geoff Carter, hof toe gestuur om na die hofverrigtinge te luister.Kapt. FC van Wyk, &rsquo;n polisiewoordvoerder, het bevestig dat Coetzee besig was om &rsquo;n onbekende bedrag aan een van die huurmoordenaars te oorhandig toe sy vasgetrek is.Volgens Van Wyk het die provinsiale speurtak inligting opgevolg nadat hulle &rsquo;n tip-off gekry het.Die Manenberg-eenheid teen ernstige geweldsmisdaad het hulle gehelp met die uitvoer van die operasie.