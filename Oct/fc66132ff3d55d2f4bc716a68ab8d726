&rsquo;N MAN is ernstig beseer nadat hy Vrydagoggend op die N1-snelweg naby Centurion in Gauteng van agter in &rsquo;n vragmotor vasgery het. Die paramedici het die twee voertuie in die linkerbaan op die snelweg aangetref.Die bakkiebestuurder het in sy voertuig vasgesit en is in &rsquo;n kritieke toestand.Reddingsdienste moes die Jaws of Life-toerusting in &rsquo;n halfuur lange operasie gebruik om die man uit sy bakkie te verlos. Nadat hy uit die bakkie bevry is, is gevorderde lewensondersteunende ingryping op hom uitgevoer.Nadat hy op die toneel behandel is, is hy na &rsquo;n privaat hospitaal geneem vir nood&shy;behandeling. &ndash; ER24