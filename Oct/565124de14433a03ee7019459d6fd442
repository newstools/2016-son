DIE Baaise polisie het die naweek altesame 155 verdagtes in hegtenis geneem.Kol. Priscilla Naidu, &rsquo;n polisiewoordvoerder, het dit gister aan Son bevestig. Dit kom nadat die polisie hul patrollies en road blocks in die Baai gedoen het. Volgens Naidu is verdagtes gearresteer vir misdade soos die besit van dwelms, dronkbestuur, die besit van gesteelde items, moord, poging tot moord, die besit van onwettige vuurwapens en ammunisie. &ldquo;Altesame 50 verdagtes is gearresteer vir dwelmverwante sake.&rdquo;Naidu het bygevoeg dat sewe arrestasies laas week gemaak is vir die besit van onwettige vuurwapens en ammunisie. &ldquo;Tien mense is die naweek vir dronkbestuur in hegtenis geneem.&rdquo;Die polisie is Saterdag 09:50 ingeroep oor &rsquo;n verdagte voertuig in Liebenbergstraat, Gelvandale. &ldquo;Toe die polisie die voertuig begin volg, het twee mense uit die voertuig gespring, &rsquo;n vuurwapen op die grond gegooi en weggehardloop.&rdquo; Naidu s&ecirc; &rsquo;n 29-jarige verdagte is gearresteer en &rsquo;n 9 mm-pistool is gevind.Dieselfde dag is vyf verdagtes tussen 17 en 25 jaar oud in Uitbreiding 31, Bethelsdorp, gearresteer. Die polisie het &rsquo;n verdagte Toyota met vyf insittendes gesien. &ldquo;Die polisie het die voertuig in Biscuitstraat afgetrek. &ldquo;Die bestuurder het sy deur oopgemaak en &rsquo;n vuurwapen uitgegooi. &ldquo;Vyf verdagtes is ge&shy;arresteer vir die besit van &rsquo;n onwettige vuurwapen en ammunisie. Alle verdagtes sal volgens Naidu binnekort in die hof verskyn.