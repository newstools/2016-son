HENRY Vaughan (56), &rsquo;n vermeende Paarlse con man , het uiteindelik di&eacute; week sy dag in die handelshof gekry nadat hy talle mense na bewering lelik ingeloop het.Hy het na bewering selfs gelieg oor sy seun wat erg siek is, sodat hy iemand met duisende rande kon bedrieg.Vaughan het Donderdag die eerste keer in verband met bedrog in die Bellville-handelshof verskyn. Hy&rsquo;t hom glo voorgehou as &rsquo;n eiendomsagent en advertensies in die gemeenskapskoerant Paarl Post geplaas om klante te lok.Vaughan het dan glo aan voor&shy;nemende huiskopers ges&ecirc; hy kan hulle help met finansiering. Hulle moes egter eers &rsquo;n &shy;deposito aan hom betaal.Ander klante s&ecirc; hy sou persoonlik finansiering gee met geld wat hy sou kry van &rsquo;n erfporsie. Hierdie klaers het dan glo koopkontrakte met Vaughan onderteken, maar die huise was nooit in sy besit nie.Die staat beweer hy het die geld &ldquo;vir sy eie gebruik en genot&rdquo; aangewend.Vaughan het glo aan Hanry Absalom, een van die meer as 14 klaers, ges&ecirc; daar is &rsquo;n huis te koop in Annie Benjaminstraat in Wellington, maar hy moet hom eers &rsquo;n deposito van R45 000 betaal.Absalom het toe R30 000 aan Vaughan betaal, maar het nooit sy huis of geld gekry nie. Mercial Simpson het &rsquo;n verlies van R91 500 gely nadat Vaughan &rsquo;n huis in Abduraghmanstraat, Wellington, aan haar wou verkoop. Sy moes eers di&eacute; geld as deposito aan hom betaal.Hy het na bewering later vir haar ges&ecirc; dat die huis nie meer beskikbaar is nie.Vaughan het glo toe vir haar ges&ecirc; dat hy geld ge&euml;rf het en dat hy di&eacute; erfgeld sal gebruik as sekuriteit om &rsquo;n lening te bekom en dan &rsquo;n huis vir haar te koop. Sy het nooit haar huis gekry nie. Aan Frank Cupido wou Vaughan &rsquo;n huis in Groenheuwel, Paarl, vir R280 000 verkoop. Hy het glo ges&ecirc; dat die huis gefinansier sou word met &rsquo;n volledige subsidie van die Stap Kaapstad. Cupido moes egter R95 000 aan hom betaal wat hy dan aan die Stad sou oorbetaal. Cupido het nooit sy R95 000 teruggekry of die huis wat die Stad sou finansier nie. Vaughan het na bewering vir Cynthia Herklaas ges&ecirc; hy het &rsquo;n huis te koop in Pleinstraat, Wellington, vir R450 000. Hy het haar glo vertel dat die huis aan sy seun behoort en dat die huis so goedkoop is omdat sy seun baie ernstig siek is. Herklaas het R140 000 verloor en ook nie haar huis gekry nie. Son op Sondag het in 2014 berig oor Vaughan, wat deur die polisie ondersoek is nadat hy glo die besittings van &rsquo;n ryk Duitser, Lothar B&uuml;chner (94), in Wellington gevat het. B&uuml;chner het &rsquo;n testament opgestel sodat vriende sy rykdom kon erf, maar di&eacute; testament het glo verdwyn en &rsquo;n nuwe een het n&aacute; sy dood sy verskyning gemaak. Vaughan was die eksekuteur van di&eacute; nuwe testament.In Maart het Son op Sondag berig oor Phillip Syms, &rsquo;n sekuriteitsbeampte in Wellington, wat net R120 000 gehad het vir &rsquo;n gewone huisie. Vaughan het hom glo ges&ecirc; hy sou &rsquo;n huis van R1.2 miljoen vir R425 000 aan hom verkoop. Di&eacute; het ook nooit sy geld of huis gekry nie. Vaughan verskyn later vanjaar weer in die handelshof.