UIT 1 600 inskrywings van oral uit Afrika is Strandfontein se Carissa Cupido (24) as een van die drie finaliste vir die DStv-kanaal TLC se kompetisie Next Great Presenter gekies.Een van haar drome het waar geword toe Cupido &rsquo;n jaar gelede die geleentheid gekry het om &rsquo;n radio-omroeper by Good Hope FM te word. Sy was vier jaar by die Universiteit van Kaapstad (UK) se kampusradio betrokke terwyl sy vir &rsquo;n BA-graad gestudeer het. Nou mik sy na TV-werk. N&aacute; &rsquo;n paar onsuksesvolle pogings glo sy d&iacute;t is dalk haar kans. &ldquo;Ek is baie opgewonde. &ldquo;Ek het voorheen al vir baie kompetisies ingeskryf, maar dit nooit gemaak nie.&ldquo;Maar ek is iemand wat nie maklik opgee nie. &ldquo;Jy moet aanhou probeer. Ek glo dit sal op die regte tyd gebeur,&rdquo; s&ecirc; Cupido.Sy het toevallig op Facebook op die kompetisie afgekom. &ldquo;Ek moes &rsquo;n video maak en het dit toe aangestuur. &ldquo;N&aacute; die sluitingsdatum het ek g&rsquo;n terugvoer gekry nie. &ldquo;Toe dink ek ek het dit nie gemaak nie. &ldquo;Maar &rsquo;n paar dae later is ek verras deur die nuus dat ek tog onder die top-13 is,&rdquo; vertel sy. Die top-13 het Kaapstad toe gekom vir &rsquo;n vyf dae lange boot camp. &ldquo;Dit was awesome en terselfdertyd moeilik, want hulle het ons heeltemal soos celebs gehanteer. Daar was egter baie TV-uitdagings wat op ons gewag het en wat hulle beoordeel het,&rdquo; verduidelik Cupido. N&aacute; die boot camp het hulle die drie finaliste aangewys.Cupido glo sy&rsquo;t die regte eienskappe wat die beoordelaars soek en dit is hoekom sy so ver gekom het. &ldquo;Ek glo ek het die perfekte balans van glam en realness, en ek&rsquo;s mal oor leefstyl en vermaak.&rdquo;In die finale ronde vra Cupido almal se ondersteuning om die kompetisie te wen.&ldquo;Ek het almal aan my kant nodig. Stem asseblief vir my! Dit is baie maklik,&rdquo; s&ecirc; sy. Haar raad aan ander is: &ldquo;Vertrou jou uniekheid. Hou op dink jy&rsquo;s nie goed genoeg nie.&rdquo;