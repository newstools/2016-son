IN DIE o&euml; van die gereg het hy derduisende rande van &rsquo;n kerk gesteel, maar vir eers bly hy tot ten minste volgende maand aan in sy pos as &rsquo;n senior tronkbeampte.Dis die situasie rakende Everton Muller, wat vir die departement van korrektiewe dienste (DKD) in Middelburg in die Oos-Kaap werk.Muller is op 30 September daaraan skuldig bevind dat hy R35 000 van die Verenigende Gereformeerde Kerk (VGK) in Midross, Middelburg, gesteel het.Hy het van Mei 2000 tot middel Februarie 2008 as die skriba en kassier van die kerk opgetree.Die R35 000 behels huurgeld wat vir een van die kerk se eiendomme ingevorder is.Son is in besit van die uitspraak. In &rsquo;n verklaring aan die ondersoekbeampte beweer Muller die kerkraad het in 2002 en 2003 besluit om nie alle bedrae in die bank te deponeer nie.Volgens hom was die besluit om geld, soos die huurgeld wat verdwyn het, in die kluis te berg.&Aacute;l die getuies was onder die indruk die huurgeld moet in die kerk se beleggings&shy;rekening gestort word.Die hof het besluit daar is &ldquo;oordonderende getuienis&rdquo; teen Muller en dat hy die &ldquo;huurgeld van die kerk vir homself geneem het&rdquo;.Vonnisoplegging sou gister plaasgevind het, maar die saak is tot 17 November uitgestel omdat maatskaplike verslae oor Muller nog nie voltooi is nie.Zama Feni, &rsquo;n DKD-woordvoerder, het vroe&euml;r ges&ecirc; &rsquo;n beampte kan steeds werk nadat die persoon aan &rsquo;n misdaad skuldig bevind is. Vonnisoplegging moet eers plaasvind voordat moont&shy;like optrede kan volg.Muller wou nie vandeesweek kommentaar lewer nie.