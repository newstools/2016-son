ATLANTIS bloei nou van onskuldige slagoffers.Met die 16 dae van aktivisme teen geweld teen vroue en kinders is bende&shy;geweld aan die toeneem.Dis kommerwekkend dat &aacute;l meer onskuldige kinders en vroue slagoffers van die gangsters se geweld raak.Babra van Boo, &rsquo;n inwoner van die woonstelle waar klein Brayden Graaf (2) doodgeskiet is, meen hul waarskuwings hieroor val op dowe ore.Van Boo meen pastore het ook al vir vrede gevra, maar niks werk nie.Donderdagoggend is &rsquo;n sewejarige graad een-leerder &rsquo;n hanetree van waar Brayden geskiet is, ook skrams in die heup gewond.In nog &rsquo;n voorval Donderdagaand is &rsquo;n 15-jarige in Robinvale in die bors geskiet. In Neptune Castle is &rsquo;n 10-jarige ook onlangs gewond.Van Boo meen die gemeenskap moet die skieters vir die polisie uitwys.Volgens kol. Zerelda Nortje, stasiekommissaris van die Atlantis-polisie, is niemand nog in hegtenis geneem nie.