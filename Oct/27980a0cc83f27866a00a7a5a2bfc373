GANGSTERS wat een van hul eie gaan begrawe het, het wraak langs die graf gesweer deur &rsquo;n saluut van sewe skote net daar af te vuur. Ander begrafnisgangers moes omtrent vroe&euml;r di&eacute; maand koes en skarrel vir cover by die vermeende Hard Living-bendelid se begrafnis toe een van die gangsters &rsquo;n vuurwapen uithaal en sewe skote in die lug afvuur. Die voorval het op 8 Oktober in die Plumstead-begraafplaas plaasgevind. Die skote is om die bloed van die gangster van Lavender Hill &ldquo;wat geval het, op te tel&rdquo;. Volgens &rsquo;n werker van die begrafnisondernemers wat die begrafnis waargeneem het, was meeste van die begrafnisgangers reeds weg toe die voorval plaasvind. Die werker, wat verkies om anoniem te bly, s&ecirc;: &ldquo;Die gat was al toegegooi, toe die gangsters daar opdaag. &ldquo;Hulle het rondom die graf gestaan en gesabela (gangster-taal). &ldquo;Daarna het een &rsquo;n gun uitgehaal en &rsquo;n hele paar skote afgevuur. &ldquo;Ons ouens wat daar werk, is al daaraan gewoond daaraan. As die gangsters kom, dan staan hulle net eenkant.&ldquo;Dit is die eerste keer in &rsquo;n lang tyd wat dit weer gebeur. &ldquo;Dit is &rsquo;n soort ritueel om afskeid te neem van die ou wat dood is en wraak te sweer.&rdquo;