DIE begrafnisboekie is opbetaal, maar sy lyk is steeds op die ys.&ldquo;Ek is bitter teleurgesteld. Al wat ek wou h&ecirc;, is om op &rsquo;n mooi manier van my neef afskeid te neem.&rdquo;So s&ecirc; Gert Jaars van Wesbank, wat getrou maandeliks sy boekie by Bethesda-begrafnisdienste in Delft betaal het.Hy s&ecirc;: &ldquo;Die begrafnisman is dan &rsquo;n Godsman, nes ek. Daarom het ek hom vertrou. &ldquo;Hy het elke maand sy geld kom collect. As ek nie kon betaal nie, het my vrou hom betaal. Hy het sy geld gekry.&rdquo;Volgens Jaars het hy in 2010 vier boekies by Bethesda-begrafnisdienste oopgemaak, maar in 2013 drie van die boekies gekanselleer oor hulle &rsquo;n ander polis gekry het.Hy s&ecirc;: &ldquo;Ek het toe &rsquo;n boekie vir my neef Elvin Oewies gehou oor &rsquo;n stem vir my ges&ecirc; het hy is siek. Ek moes maandeliks R50 op daai boekie sit.&rdquo;Jaars vertel dat &rsquo;n ene meneer Hendricks weier om die geld te betaal noudat Oewies gesterf het.Volgens Hendricks, wat nie sy voornaam wou verskaf nie, is die boekie wat Jaars betaal glo di&eacute; van sy dogter.Jaars kap terug: &ldquo;Hoe kan dit vir my dogter wees as al die kwitansies uitgemaak is op my neef se naam?&ldquo;Dis mos onsin. Ek wil net weet hoekom hy nie my geld wil uitbetaal nie. &ldquo;Die man wil my mos afvallig maak, man!&rdquo; Jaars het aan Son die boekie met die kwitansies gewys en die laaste betaling is op 10 Oktober gedoen.Oewies, in wie se naam die boekie is, het verlede week gesterf.Jaars s&ecirc;: &ldquo;My familie dink nou ek lieg en dat ek die geld opgevriet het oor dit nie uitbetaal nie. Die geld het nog nooit uitbetaal nie.&ldquo;Ek dink aan al die Sassa-mense en minderbevoorregtes wat ook by Bethesda is. Hy doen dit seker met almal.&rdquo; Hendricks hou egter vol dat die polis in 2015 gekanselleer is, hoewel Jaars bewyse het dat hy onlangs geld by Jaars ontvang het.Volgens Hendricks, die eienaar van Bethesda-begrafnisdienste, moet Jaars ophou met sy &ldquo;kindergedagtes&rdquo; en regkom.&ldquo;Hy moet ophou. Die polis vir sy neef het hy in 2015 gekanselleer. Ek het nie tyd vir sy goed nie.&rdquo;