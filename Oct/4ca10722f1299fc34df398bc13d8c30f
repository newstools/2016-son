TWEE deelnemers aan die Mej. Suid-Afrika 2017-kompetisie spog met familie wat ook famous is. Olin-Shae De La Cruz (22) is die halfsuster van die voormalige Kaapse model Jacqui De La Cruz en Jessica Tovey (23) is die dogter van die voormalige Bafana Bafana-kaptein Neil Tovey. Jacqui was &rsquo;n model in die 1980&rsquo;s asook in die top-5 van die Mej. Suid-Afrika-kompetisie in 1985.&ldquo;Ek het twee ouer susters en drie ouer broers. Albei my ouers was ook voorheen getroud. Uit my pa se eerste huwelik het hy vier kinders, van wie &rsquo;n tweeling. My suster Carolyn was getroud met die voormalige Everton Football-speler Patrick van den Hauwe.My tweede suster is die voormalige Suid-Afrikaanse model Jacqui De La Cruz en is getroud met &rsquo;n Engelsman en woon in Engeland saam met haar drie kinders,&rdquo; skryf Olin-Shae in haar biografie vir die kompetisie. &ldquo;Ek het &rsquo;n unieke familie. Eerstens, my pa is 76 jaar oud. So, my broers en susters van sy kant af is baie ouer as ek.&rdquo;Haar pa is die voormalige Arbeidersparty-parlementslid in die driekamer-parlement Dennis De La Cruz. Jessica is ook baie na aan haar familie. Sy vertel: &ldquo;My pa het my my blou o&euml; en &rsquo;n eiesoortige natuur gegee. &ldquo;Hy het my geleer om myself nooit te vergelyk met iemand anders nie, en om altyd my beste te doen en my eie vermo&euml;ns te verbeter.&rdquo;Neil Tovey is verlede week in die hospitaal opgeneem nadat hy &rsquo;n hartaanval gehad het.