Kapenaars lewe gemiddeld vyf jaar langer as ander Suid-Afrikaners. By geboorte is die gemiddelde lewensverwagting vir mans in Kaapstad 64,2 jaar en vir vroue 70,1 jaar, lui 'n verslag oor die stand van stede wat deur die South African Cities Network (SACN) uitgereik is. Die naashoogste lewensverwagting vir stedelinge by geboorte is 63,3 jaar vir vroue en 61,7 vir mans van Johannesburg, Tshwane en Ekurhuleni. Die nasionale gemiddelde vir mans is volgens die W&ecirc;reld&shy;gesondheidsorganisasie (WGO) 59,3 jaar en vir vroue 66,2 jaar. In Mangaung (Bloemfontein) is die gemiddelde lewensverwagting die laagste vir stedelinge: 52,7 jaar vir vroue en 49,6 jaar vir mans. In die ander drie metro&rsquo;s is die gemiddelde lewensverwagting onder 60 jaar. In Buffalo City (Oos-Londen) is dit 59,3 jaar vir vroue en 53,7 jaar vir mans, in eThekwini (Durban) 58,7 jaar vir vroue en 53,4 jaar vir mans en in Nelson Mandelabaai 59,3 jaar vir vroue en 53,7 jaar vir mans. Die SACN reik elke vyf jaar &rsquo;n verslag oor dienslewering en toestande in Suid-Afrika se agt groot metro&rsquo;s uit. Lewensverwagting word in die verslag beskryf as die &ldquo;gemiddelde aantal jare wat &rsquo;n pasgeborene kan verwag om te leef aan die hand van die sterftesyfer vir &rsquo;n gegewe tydperk&rdquo;.&nbsp; Di&eacute; getal word gebruik om die mensontwikkelingsindeks (HDI) vir &rsquo;n gebied te bepaal. &rsquo;n Bevolking se lewensverwagting, vlak van onderrig en inkomste per capita word in ag geneem. Vroe&euml;r is berig Suid-Afrika se lewensverwagting by geboorte verbeter, maar hou nie tred met die res van die w&ecirc;reld nie.&nbsp; Volgens die WGO loop Suid-Afrikaners tussen 30 en 70 jaar oud ook &rsquo;n groot risiko om aan &rsquo;n nieoordraagbare siektes, soos diabetes, kanker, beroerte en hartsiektes, te sterf. Die Instituut vir Rasseverhoudinge (SAIRV) het &rsquo;n verslag oor ekonomiese en maatskaplike data uitgereik en bevind dat Gauteng en die Wes-Kaap se lewensverwagting veel ho&euml;r as di&eacute; van die res van die land is.&nbsp; Luidens di&eacute; verslag het die Wes-Kaap die minste MIV-lyers in die land en die Vrystaat die laagste lewensverwagting van al die provinsies. Volgens die WGO was die w&ecirc;reldwye lewensverwagting in 2015 73,8 jaar vir vroue en 69,1 jaar vir mans.&nbsp;