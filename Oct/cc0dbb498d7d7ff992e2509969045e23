&rsquo;N LORRIEDRYWER is gister deur die Stad Kaapstad vir sy heldhaftigheid vereer.Zain Small (25), &rsquo;n Golden Crust-broodtrokdrywer, het Donderdagaand omstreeks 23:15 &rsquo;n wit Jaguar gevolg wat op die N1 uitgaande in die Monte Viste-area teen aankomende verkeer in gery het.Small s&ecirc; toe hy die voertuig sien wat in die verkeerde rigting ry, het hy instinktief geweet hy moet iets doen.Hy vertel: &ldquo;Ek het die polisie laat weet en toe agter hom aangery. Ek heeltyd my ligte vir die kar geflikker sodat hy tot stilstand kan kom. Hy het egter net vinniger gery en hom nie aan my gesteur nie.&rdquo;Ten tyde van die voorval het Small twee ton brood wat nog afgelewer moes word in sy trok gehad.Die polisie het die verkeersdienste verwittig en die voertuig is op die CCTV-kameras opgespoor.Hulle kon sien dat die Jaguar deur &rsquo;n wit trok agtervolg word.Daar is eers vermoed dat albei voertuie nalatig bestuur, maar by nadere ondersoek is gevind dat die drywer van die trok aankomende verkeer wou waarsku asook die bestuurder van die Jaguar.Ten spyte van verskeie noue ontkomings het die 71-jarige dronk bestuurder van die Jaguar geen beserings opgedoen nie.Hy het gelukkig ook niemand anders in sy byna rampspoedige jaagtog beseer nie.Die man in die deftige kar is uiteindelik deur Small en 14 verkeersbeamptes voor die Koeberg-wisselaar tot stilstand gebring.Volgens Small het hulle vir ongeveer ses kilometer di&eacute; kat-en-muis-speletjie gespeel totdat hulle uiteindelik die voertuig tot stilstand kon bring.JP Smith, burgemeesterskomiteelid vir veiligheid en sekuriteit, het &rsquo;n sertifikaat aan die drywer oorhandig.Hy s&ecirc;: &ldquo;Zain se optrede het lewens gered en hy het nie een keer aan homself gedink nie. Hy het broodnodige aksie geneem om ander motoriste se lewe te red, sowel as die bestuurder van die Jaguar s&rsquo;n.&rdquo;Small s&ecirc; hy sal dit weer doen as dit beteken dat hy &rsquo;n ander motoris se lewe kan red.&ldquo;Ek het nou soveel meer respek vir die pad en sy bestuurders. Ek sal nie twee keer dink om dit weer te doen nie,&rdquo; s&ecirc; &rsquo;n trotse Small.Die 71-jarige bestuurder van die Jaguar is gearresteer vir dronkry asook roekelose en nalatige bestuur en vir die besit van &rsquo;n ongelisensieerde vuurwapen.