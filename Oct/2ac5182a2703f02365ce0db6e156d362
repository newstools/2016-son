HY MAG nie kommentaar lewer nie.So het Cheeky Watson, die president van die Oostelike Provinsie-rugbyunie (OPRU), skriftelik op Son se navraag geantwoord.&rsquo;n Tweede en laaste dag van ondervragings oor die finansi&euml;le ineenstorting van die OPRU het gister plaasgevind.Die ondervragings is in die Baaise landdroshof behartig deur die likwidateurs van die unie se sakevleuel, OP-Rugby.Charl Crous, &rsquo;n voormalige uitvoerende hoof van OP-Rugby, was gister ook nie bereid om kommentaar te lewer nie.Die ondervragings het in camera plaasgevind en die media en publiek is dus nie binne die hofsaal toegelaat nie.Verskeie ho&euml;s binne die Suid-Afrikaanse Rugbyunie (Saru) is reeds Maandag ondervra.Dit het ingesluit Basil Haddad, Saru se hoof van finansies, en Jurie Roux, Saru se uitvoerende hoof.Ook Monde Tabata, &rsquo;n onafhanklike lid van Saru se uitvoerende raad en &shy;OPRU-administrateur, is ondervra. Die OPRU se sakevleuel, OP-Rugby, is op 4 Augustus in die hooggeregshof in die Baai onder finale likwidasie geplaas. &rsquo;n Groep van 36 OP-rugbyspelers het vroe&euml;r vanjaar suksesvol aansoek gedoen om &rsquo;n voorlopige likwidasiebevel aangesien die unie hulle miljoene rand aan agterstallige salarisse verskuldig is.OP-Rugby skuld sy krediteure byna R60 miljoen en dis nou die plig van die gesamentlike likwidateurs om almal tegemoet te kom.Die likwidateurs se magte is vroe&euml;r kragtens artikel 417 van die Maatskappyewet uitgebrei. &rsquo;n Kommissie van ondersoek is kragtens di&eacute; artikel in die lewe geroep.Roux en Tabata het albei Maandag by navraag bevestig hulle mag geen kommentaar lewer nie.Intussen het Tabata gister ges&ecirc; hy is nie bewus van gerugte dat pogings aangewend gaan word om die OPRU ook onder likwidasie te plaas nie.&ldquo;Ek het geen kennisgewing oor so iets ontvang nie,&rdquo; aldus Tabata.Die unie is sy gelikwideerde sakevleuel meer as R14 miljoen verskuldig.Craig Jessop, die regsverteenwoordiger van 18 spelers, het in Augustus vanjaar die moontlikheid van &rsquo;n likwidasie-aansoek teen die OPRU genoem. Hy meen die unie is verantwoordelik vir die R200 000 se regskoste wat uit die likwidasie van OP-Rugby gespruit het.