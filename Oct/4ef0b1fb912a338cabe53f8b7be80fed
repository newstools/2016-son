’N VERWARDE pou het onlangs in Durban sy eie spieëlbeeld in die blink verf van ’n motor vir ’n ander mannetjie aangesien. Die kwaai pou het dadelik met sy snawel en kloue toegeslaan dat die vere waai om sy “teenstander” ’n les te leer. Die bakleiery het ’n rukkie aangehou, want natuurlik wou die spieëlbeeld nie die aftog blaas nie. Dis onbekend of die pou die motor beskadig het. – UIP 