OUERS van die Laerskool &shy;Caritas in Rosedale is geskok nadat &rsquo;n leerder hier na bewering deur &rsquo;n vermeende bendelid aangerand is.Di&eacute; voorval het blykbaar Dinsdag in pouse op die skoolperseel plaasgevind.&rsquo;n Matriekleerder wat glo lid van die sogenaamde Junkie Boys-bende is, het blykbaar die skool betree en di&eacute; gr. 6-leerder met &rsquo;n piksteel bygekom.Hy het glo toegang tot die skool verkry deur die sportveld, wat nie omhein is nie.Maggie Jacobs, &rsquo;n gemeenskapsleier, het gister saam met &rsquo;n paar ander vroue na di&eacute; skool gestap om hul ontevredenheid oor die vermeende voorval uit te spreek.&ldquo;Ek is baie, baie teleurgesteld oor wat hier plaasgevind het. Ons as ouers se harte is gebreek. Hierdie ding kon verhoed gewees het as daar &rsquo;n heining om die veld was,&rdquo; s&ecirc; sy.&ldquo;Die departement sal iets moet doen. Alles by hierdie skool is stukkend. Hoekom kry ander skole heinings, maar Caritas bly laaste?&rdquo; wou sy weet.Eric Meyer, die hoof, het die voorval bevestig.&ldquo;Ek het dadelik n&aacute; die voorval die polisie laat kom, asook die kind se ouers. Sy pa het aangedui hy sou &rsquo;n saak aanhangig maak.&rdquo;Volgens Meyer is hy besig om &rsquo;n verslag op te stel oor die voorval vir die onderwysdepartement. Volgens Meyer het hy ook met die vermeende aanvaller gepraat aangesien di&eacute; verskoning wou vra.&ldquo;Ek het vir hom ges&ecirc; ek kan nie glo dat hy, wat op die matriekeindeksamen moet konsentreer, hom nog met sulke dinge ophou nie.&rdquo;Op di&eacute; het die ou glo ges&ecirc; dit was &rsquo;n misverstand aangesien hy die slagoffer as &rsquo;n lid van die Privates-bende aangesien het.Die slagoffer s&ecirc; hy het net saam met di&eacute; bende geloop, maar is nie een van hulle nie.Meyer is ook baie ongelukkig oor die omheining van die skool. Hy s&ecirc;: &ldquo;Ek het al lankal aansoek gedoen vir &rsquo;n nuwe heining en die onderwys&shy;departement het ges&ecirc; hy gaan die skool voor die einde van die jaar omhein. Ons wag nou nog.&rdquo;Sers. Majola Nkohli, &rsquo;n polisiewoordvoerder, s&ecirc; hulle is nie bewus van enige saak wat gerapporteer is rakende geweld by &rsquo;n skool nie. Mali Mtima, &rsquo;n onderwyswoordvoerder, s&ecirc; skole moet sulke gevalle by die polisie aanmeld, veral waar dit bendes aangaan.