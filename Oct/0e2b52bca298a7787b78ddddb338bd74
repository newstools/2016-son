&rsquo;N TAXIDRYWER en familielid van wyle Sizwe Vumazonke het gister getuig hoe hy in besit van sy (Vumazonke se) selfoon gekom het.Volgens Ntsikelelo Gqirana het hy, Vumazonke en di&eacute; se girlfriend &rsquo;n paar dae voor Vumazonke se inhegtenisneming op 2 Mei 2015 in Vumazonke se motor gesit en gesels.Hy s&ecirc; Vumazonke het hom stilletjies sy (Vumazonke se) selfoon gegee om te hou omdat hy nie wou h&ecirc; sy girlfriend moet die phone in die hande kry nie.Sy (Gqirana se) foon het intussen in Vumazonke se kar ge-charge.Volgens Gqirana het hy &rsquo;n paar dae later na Vumazonke se huis gegaan om sy foon aan hom terug te gee.Sy suster het nie geweet waar hy is nie.Gqirana het getuig Vumazonke was nie tuis nie en hy wou nie sy (Vumazonke se) selfoon vir sy suster gee nie.Hy het getuig terwyl hy by sy eie huis was, het die polisie daar stilgehou.Volgens hom het die cops ges&ecirc; hulle het Vumazonke se selfoon tot by hom ge-trace en hy moet die selfoon aan hulle oorhandig.Hy s&ecirc; by die Mount Road-polisiestasie het die cops aan hom ges&ecirc; hulle sal sy en Vumazonke se phones eers nagaan.Gqirana s&ecirc; in kruisondervraging deur Peter Dauberman, lawyer van Sinethemba Nenembe en Zolani Sibeko, dit was &rsquo;n tablet wat Vumazonke hom gegee het om te hou.Hy s&ecirc; toe Vumazonke die tablet aan hom gee, het hy gefluister sodat sy girlfriend nie kon hoor nie.&ldquo;Ek het die foon twee tot drie dae in my besit gehad en het nie calls gemaak nie.&rdquo;Dauberman het dit aan Gqirana gestel: &ldquo;Jy fabriseer jou weergawe van hoe jy in besit van Vumazonke se foon gekom het.&rdquo;