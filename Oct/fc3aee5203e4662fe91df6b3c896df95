MET sy laaste asem het Heinrich Fisch ges&ecirc; hy ken nie die mans wat hom geskiet het nie.S&oacute; het een van sy towtruck drivers, Igshaan Sterris, gister in die Kaapse hooggeregshof getuig.Hy het &rsquo;n paar maande voor die skietery vir Fisch begin werk.Jeremy Kok en Melvin Davids staan tereg vir die moord op Fisch (36).Hy het Heinz Panel Beating and Spray Painting in Blackheath Industria besit.Net voor 18:00 op 5 September 2014 was Fisch besig om sy besigheid te sluit.Sterris het in &rsquo;n flatbed truck voor die panelshop gesit en twee mans gesien verbykom.&ldquo;Die manier hoe hulle aangetrek was, was ongewoon. In die industrial area, daai tyd van die dag, is mense aangetrek in werkklere.&ldquo;Maar hulle het jeans, Jordan-tekkies en Nike-tops aangehad,&rdquo; het Sterris getuig.&rsquo;n Paar minute later het die mans weer verbygekom en Sterris het suspicious geraak en die trok ge-rev om Fisch te waarsku.Fisch het geskree en begin hardloop. Die mans het hom agternagesit en op hom geskiet.Sterris het met sy trok voor hulle probeer inry, maar dit was te laat.&ldquo;Die trok was te stadig om te keer dat hulle by hom uitkom,&rdquo; het Sterris getuig.Fisch het oorkant die pad geval en die mans het oor hom geleun en nog skote afgevuur.Daarna het hulle weggehardloop. Toe Sterris by Fisch uitkom het hy gevra waar hy geskiet is.Sterris wou by hom weet of hy die skieters ken en Fisch het ges&ecirc; hy ken hulle van geen kant af nie. Hy is op die toneel dood.