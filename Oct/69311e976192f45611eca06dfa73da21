&rsquo;N VROU van Willowmore is Donderdag gearresteer nadat sy haar eie dood ge-fake het omdat sy blykbaar haar hofverskyning wou ontduik.Janine Samuels (32), wat verlede jaar vir die eerste keer gearresteer is, moes op 12 Oktober op aanklagte van bedrog in die Baaise handelshof verskyn het. Piet Prinsloo, haar prokureur, het di&eacute; oggend egter &rsquo;n e-pos van haar sogenaamde verloofde ontvang waarin hy hom meedeel dat Samuels dood is.Son is in besit van di&eacute; bewyse.Luidens di&eacute; e-pos het Samuels haar eie lewe geneem en het di&eacute; verloofde op haar lyk afgekom.Hy het ook ges&ecirc; hy sal die doodsertifikaat stuur sodra hy dit kry, aangesien hy op pad is na Kaapstad waar die begrafnis gehou sal word.Die staat het egter &rsquo;n lasbrief aangevra en die Valke het die polisie in Willowmore en Uniondale in kennis gestel om &rsquo;n ogie uit te hou vir Samuels. Sy is Donderdag in Willowmore aangekeer.Samuels is op 20 Mei 2015 gearresteer en staan tereg op &rsquo;n aanklag van bedrog, twee aanklagte van vervalsing en twee aanklagte van uitgifte.Luidens die klagstaat het sy tussen 2013 en 2014, terwyl sy as konsultant en boekhoudster by Masibambane Food Services gewerk het, ongeveer R206 997 van di&eacute; catering company gesteel.Volgens die klagstaat moes Samuels di&eacute; maatskappy as verskaffer by verskeie ander instansies, insluitende Telkom, die Cacadu-munisipaliteit en die departement van gesondheid, registreer sodat hulle kon kwalifiseer vir die toekenning van kontrakte.Die klagstaat s&ecirc; ook Samuels het Frances Erasmus, die eienaar van die onderneming, ingelig dat sy geld sou benodig om dit te doen.Erasmus het dus haar bankkaart en PIN aan die beskuldigde gegee om geld te onttrek vir di&eacute; uitgawes.Samuels het ook glo verskeie kwitansies aan Erasmus verskaf as bewyse dat sy die aansoeke vir registrasie weggestuur het.Sy het selfs ges&ecirc; di&eacute; instansies soek deposito&rsquo;s as &rsquo;n bewys dat hulle as verskaffer in staat sou wees om dienste te lewer.Volgens die klagstaat het die beskuldigde ook briewe vervals waarin di&eacute; ondernemings bevestig het dat hulle die deposito&rsquo;s ontvang en dit aan Erasmus gegee het.Samuels het glo voortgegaan om geld uit die maatskappy se bankrekening te onttrek onder die valse voorwendsel dat hulle &rsquo;n tender vir skoonmaakmiddels van &rsquo;n plaaslike hospitaal ontvang het.Sy het egter die geld gebruik vir eie gewin en nooit die maatskappy as verskaffer geregistreer of enige tenders ingedien nie.Die instansies het ook nooit enige deposito van Masibambane Food Services verlang nie.Samuels verskyn na verwagting vandag in die handelshof in die Baai.