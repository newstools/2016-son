&lsquo;n Tiener het erge brandwonde opgedoen toe &lsquo;n pastoor &lsquo;n reinigings ritueel probeer uitvoer het deur heilige water &ldquo;isiwasho&rdquo; te gebruik. Deborah Gcwensa (19) van Pietermaritzburg het &lsquo;n kerkdiens bygewoon toe die vloeistof mengsel vir die ritueel, wat op &lsquo;n ander gemeentelid uitgevoer is, haar verbrand het. Sowetan berig Gcwensa kon weens brandwonde aan haar kop, gesig, nek en bene nie loop nie. Sy sukkel ook om te praat. &ldquo;Ek het sowat drie meter va n die pastoor gestaan toe hy sy wonderwerk op die gemeentelid uitvoer,&rdquo; vertel sy. Die pastoor het toe sy helpers gevra om die isiwasho &ndash; &lsquo;n mengsel van petrol, brandspirits en paraffin &ndash; in &lsquo;n emmer te bring. &ldquo;Pastoor het &lsquo;n rooikers aangesteek, isiwasho in sy mond gegooi en dit het op my geval. Hy het toe die kers in my rigting gehou. Ek het brand gevang en geval.&rdquo; Haar woedende ma, Nonhlanhla Gcwensa, s&ecirc; sy wil h&ecirc; die pastoor moet betaal vir wat hy aan haar dogter gedoen het. &ldquo;Ek wil h&ecirc; die pastoor moet betaal vir die operasie en gearresteer word dat hy my dogter se liggaam beskadig het. Ons gee nie om waar hy die geld kry nie. Die ergste is dat die pastoor my nie eens van die voorval vertel het nie. Ek is deur gemeentelede ingelig, na my dogter al na die hospitaal geneem is. Ek het die pastoor probeer bel maar sy selfoon is af en hy het nog nie omverskoning gevra nie.&rdquo; Die familie het &lsquo;n saak teen die pastoor, wie nou net verdwyn het, by die polisie gemaak. &lsquo;n Polisiewoordvoerder het bevestig &lsquo;n saak van poging tot moord word ondersoek. &nbsp;