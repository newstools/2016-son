VANAAND se SA’s Got Talent (SAGT)-episode is die laaste een voordat daar na die Soweto-teater beweeg word vir die drie live semi-finals. Die drie beoordelaars se golden buzzer acts is outomaties in die semi-finals, maar wie sal dan die ander 18 spots in die Top-21 verower? Musikante, lip-synchronizing dansers (Manilla von Teez van Kaapstad), ’n acapella-groep, ’n negejarige viool­speler en baie meer sal in vanaand se episode probeer om die beoordelaars te beïndruk. Hierdie deelnemers sal hul A-game moet bring in die semi-finals om aan die grand finale op 6 November deel te neem. Om uit te vind of jou gunsteling-deelnemer of -groep dit na die volgende ronde gemaak het, kyk SAGT 18:05. 