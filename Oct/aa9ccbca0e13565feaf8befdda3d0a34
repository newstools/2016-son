&rsquo;N PAAR maande terug het hy gesukkel met geld vir &rsquo;n buskaartjie vir die Idols SA- oudisies, maar nou is die Baaise opkomende pop-ster Bevin Samuels (19) amptelik deel van die kompetisie se top-ses.Die aankondiging is Sondagaand gedoen.Een vir een is deelnemers uitgeroep om te hoor of hulle dit gemaak het. Bevin, asook familielede in die gehoor, was baie opgewonde toe die opkomende popster se naam uitgeroep is. &ldquo; &rsquo;n Paar maande terug was ek &rsquo;n verlore seun wat niks behalwe drome en R450 vir &rsquo;n buskaartjie Kaap toe gehad het nie.&rdquo; Hy is baie dankbaar vir die land en die Oos-Kaap se ondersteuning. &ldquo;Dankie, Team BeeNation en Suid-Afrika dat julle my nog &rsquo;n kans gegee het. &ldquo;Met God in my lewe is enigiets moontlik. Weer eens dankie en ek smeek almal om vir my te vote.&rdquo; Bevin, wat grootgeword het in Gelvandale, waar bendegeweld en dwelms volop is, se droom is om sy familie se lewe te verander. Sondagaand het Bevin die Baai trots gemaak met die twee liedjies wat hy gesing het. Die eerste liedjie was Tevin Campbell se &ldquo;Can we Talk&rdquo;. Daarna het hy Rihanna se liedjie &ldquo;Diamonds&rdquo; getakel. Die judges en die gehoor was mal oor Bevin se performance. Zaakira Allen, Bevin se tante, en &rsquo;n groep Team BeeNation- ondersteuners was Sondagaand in Johannesburg om die pop-ster se performance te sien. &ldquo;Gisteraand (Sondagaand) was almal se senuwees gedaan, maar Bevin het so goed gevaar op daardie verhoog. &ldquo;Dankie. Suid-Afrika en Oos-Kaap. vir alle ondersteuning, ons waardeer dit en vra dat julle aanhou om vir hom te vote.&rdquo; Allen het ook verder dankie ges&ecirc; aan alle besighede wat lugtyd geskenk het vir votes. SMS 05 na 37400 (R1,50) of stem gratis op WeChat.Idols SA se stemlyne sluit vanaand 22:00.