Bafana Bafana se voormalige kaptein, Neil Tovey, is tans in ‘n kritieke toestand na ‘n hartaanval gister.Die 54-jarige Afrikabekerwenner-kaptein het ‘n hartaanval gehad terwyl hy by sy huis in Durban geoefen het, en is na ‘n hospitaal in Hillcrest gehaas.Sy broer, Mike Tovey, het die voorval bevestig in ‘n verklaring wat deur Safa uitgereik is. Hy sê ondermeer die voormalige Kaizer Chiefs en AmaZulu-speler is in ‘n kritieke toestand en dokters sukkel om hom te stabilseer.“Hy het ‘n hartaanval gehad en is na die hospitaal gehaas. Ons wag op die dokters en die volgende paar uur is kritiek,” sê Mark Tovey.SAFA President Dr. Danny Jordaan, het gesê hy is geskok oor die voorval en het Tovey ‘n spoedige herstel toegewens.Tovey wie ook ‘n ontleder vir SuperSport is, is in Junie verlede jaar as Safa se tegniese direkteur aangestel. – sowetanlive.co.za 