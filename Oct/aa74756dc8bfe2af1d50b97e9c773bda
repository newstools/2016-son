&lsquo;n Britse vrou is dood terwyl sy op vakansie is in Suid-Afrika. Die vrou is krities beseer toe &lsquo;n lugballonrit tragies gee&iuml;ndig het. News24 berig die eienaar van die Bill Harrop&rsquo;s Original Balloon Safari&rsquo;s het bevestig die vrou is in die hospitaal dood, na &lsquo;n warmlugballon naby Hartebeespoort in Noordwes neergestort het. Die slagoffer, wie se naam nog nie bekend is nie, was een van 14 mense in die lugballon wat teen rotse gebots het. Dit het gebeur na sterk winde dit weggewaai het toe dit op &lsquo;n oop stuk land wou neersak. &ldquo;Dit is hartseer, almal is hartseer. In die 35 jaar wat ons bestaan het ons nog nooit so iets ervaar nie,&rdquo; s&ecirc; eienaar, Bill Harrop. Die slagoffer is by die Brits Medi-Clinic met ernstige interne beserings opgeneem, maar later aan haar beserings beswyk. &lsquo;n Vierjarige meisie is ook ernstig beseer tydens die voorval en is per helikopter na &lsquo;n hospitaal gehaas. Haar ma is ook in die hospitaal, met ruggraat- en interne beserings opgeneem.