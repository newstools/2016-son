WYLE Sizwezakhe Vumazonke het kat en muis met die cops gespeel totdat hy eindelik in KwaNobuhle vasgetrek is.Vumazonke was glo die hit man wat Jayde Panayio&shy;tou vermoor het.Konst. Thapelo Mabija van die polisie se provinsiale opsporingseenheid het gister in die Baaise hooggeregshof getuig hy en sy span het inligting by die cops in die Baai ontvang dat Vumazonke in Kaapstad is.&ldquo;Die volgende dag het ons 08:00 inligting ontvang dat Vumazonke in Khayelitsha, Kaapstad, by &rsquo;n shebeen is.&ldquo;Ons was egter onsuksesvol om hom daar op te spoor. Toe ontvang ons inligting hy is terug Port Elizabeth toe.&rdquo;Mabija het getuig terug in die Baai het &rsquo;n informant van die eenheid teen georganiseer de misdaad hulle vertel Vumazonke is in KwaNobuhle.&ldquo;Ons jaag toe deur KwaNobuhle toe. Ons het foto&rsquo;s by ons gehad van hoe Vumazonke lyk, asook die registrasienommer van die motor waarin hy gery het en die model van die voertuig.&rdquo;Volgens Mabija kon hulle Vumazonke by &rsquo;n tavern opspoor. Toe hy en sy span die voertuig nader, het een van die insittendes uit die voertuig gespring en weggehol.Volgens Mabija het hy en sy span hulle aan Vumazonke voorgestel en sy regte aan hom voorgelees.Hy getuig toe verset Vumazonke hom teen sy arres. Mabija beweer toe Vumazonke hom verset, het hy sy kop in die proses teen die onderkant van die voertuig se deur gekap.Hy getuig daar is beslag gel&ecirc; op drie selfone, waaronder &rsquo;n iPad.Volgens Mabija is Vumazonke toe na die Kabegapark-polisiekantoor geneem. Sy voertuig is ook daarheen geneem.Hy&rsquo;t getuig op 3 Mei 2015 omstreeks 02:00 het hy (Mabija) &rsquo;n verklaring van arrestasie afgel&ecirc;.Christopher se lawyer, adv. Terry Price, het dit in kruisondervraging aan Mabija gestel dat hy n&ecirc;rens in sy verklaring melding maak dat hulle Vumazonke na die Kabegapark-polisiekantoor geneem het nie.Volgens Mabija het lede van die polisie se eenheid teen georganiseerde misdaad Vumazonke agterna na die Uitenhage-polisiestasie geneem.Mabija het aan Price ges&ecirc; toe hulle Vumazonke aan Kabegapark se cops oorhandig, was sy oog nie so erg opgeswel nie. Price het &rsquo;n afdruk van &rsquo;n foto voorgehou van hoe opgeswel Vumazonke se oog was.Volgens Price het Vumazonke by sy eerste hofverskyning aan landdros Jan van der Westhuizen ges&ecirc; die polisie het hom aangerand.Hierop het Mabija geantwoord: &ldquo;Hulle almal het altyd die geneigdheid om daardie bewering te maak.&rdquo;Price het Mabija gelei om te getuig dat Vumazonke tussen 01:30 en 02:00 die nag na die Kabegapark-polisiekantoor geneem is.Mabija het ges&ecirc; hy weet nie in watter stadium lede van die eenheid teen georganiseerde misdaad hom daar weggevat het nie.Volgens hom weet hy nie wat die polisie met Vumazonke gedoen het voordat hulle hom na die Kabegapark-polisiekantoor teruggebring het nie.Hierop het Price vir Mabija ges&ecirc; Vumazonke is eers 05:45 daai oggend gearresteer en hy was een van die cops wat Vumazonke aangerand het. Mabija ontken dit.Price het ook aan Mabija genoem luidens die Despatch-polisiestasie se voorvalleboek het Vumazonke die oogbesering gekry toe hy in &rsquo;n voertuig gelaai is en nie uit &rsquo;n voertuig gehaal is nie. Di&eacute; inskrywing is gemaak deur ene AO Botes.Volgens Mabija was die persoon wat die inskrywing gemaak het, nie teenwoordig by die inhegtenisneming nie.Op &rsquo;n vraag aan Mabija waar sy sakboek is waarin hy alles tydens arrestasie stap vir stap aanteken, het hy geantwoord hy het die boek nie meer nie.Hierop meen Price hy moet daai sakboek probeer vind of &rsquo;n verklaring afl&ecirc;.Mabija het ges&ecirc; hy sal die sakboek vind.In kruisondervraging deur adv. Marius Stander, staatsaanklaer, het Mabija getuig hy&rsquo;t di&eacute; sakboek by Bhisho ingehandig, maar Logistics kon dit nie daar aan hom gee toe hy dit vra nie.Christopher, Sinethemba Nenembe en Zolani Sibeko staan tereg op die moord op Jayde.