KORT nadat hy sy ma besoek het, is &rsquo;n 25-jarige man van Bethelsdorp in die Baaise Northerns koelbloedig afgemaai.Kol. Priscilla Naidu, &rsquo;n polisiewoordvoerder, s&ecirc; die voorval het plaasgevind toe die oorledene, Brandon Wicks, Saterdag 20:35 huis toe is nadat hy sy ma by sy suster se huis besoek het.Son verneem Wicks was ten tyde van die skietvoorval in sy ma se gown geklee.Hy is net by sy suster se huis weg toe sy ma &rsquo;n skoot gehoor afgaan het. Wicks se lewelose liggaam is later op die hoek van Eucomus- en Independencestraat, Uitbreiding 36, Bethelsdorp, aangetref.Hy is in die kop geskiet. Die polisie het &rsquo;n moorddossier aangel&ecirc;. Naidu s&ecirc; terwyl die polisie nog op die moordtoneel besig was, het hulle inligting ontvang van &rsquo;n vuurwapen wat by &rsquo;n huis gehou word, nie ver van die misdaadtoneel af nie. Ondersoekers van die provinsiale bende-ondersoekeenheid het onmiddellik die inligting opgevolg.Volgens Naidu is &rsquo;n 30-jarige man in hegtenis geneem op klagte van die onwettige besit van &rsquo;n vuurwapen.Beslag is gel&ecirc; op &rsquo;n Rossi.38-rewolwer met vier &shy;koe&euml;ls wat op &rsquo;n stoel gel&ecirc; het. Die cops het ook beslag gel&ecirc; op &rsquo;n Glock-vuurwapen wat in &rsquo;n wasmasjien gel&ecirc; het. Die voorval het op 28 Oktober in Kammastraat, Korsten, plaasgevind.Die klaer het na bewering omstreeks 21:00 uit &rsquo;n huis in Kammastraat gestap gekom en gesien hoe twee mans, gewapen met vuurwapens, hom nader.Volgens Naidu is skote op die klaer afgevuur. Hy is in die arms en bobeen getref.Omstreeks 02:00 gisteroggend is &rsquo;n man (33) by sy huis in Voissenstraat in hegtenis geneem, terwyl die ander verdagte (26) omstreeks 04:30 by sy huis in Highfield Road in Gelvandale in hegtenis geneem is. Albei verdagtes word op klagte van poging tot moord aangehou. Die verdagtes verskyn binnekort in die landdroshof. Die cluster se bevelvoerder vir die Mount Road Cluster, genl.maj. Dawie Rabie, bedank almal betrokke by die inhegtenisnemings van die verdagtes en beslaglegging op die vuurwapens. &ldquo;Uitstekende spanwerk deur almal betrokke het gelei tot die spoedige inhegtenisnemings. &ldquo;Die polisie sal aanhou werk om bendegeweld en geweldsmisdade wat daarmee gepaardgaan, in die Northerns hok te slaan.&rdquo;