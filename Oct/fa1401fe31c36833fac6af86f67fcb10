&ldquo;EK WAS vreesbevange vir hom, veral nadat hy gedreig het om my vrek te skiet.&rdquo;S&oacute; het Charlton Jackson, een van die beskuldigdes in die moord op Christopher Adams, &rsquo;n ADT-sekuriteitswag, gister tydens sy verhoor in die Baaise hooggeregshof oor Fabian Bowers, sy medebeskuldigde, ges&ecirc;. &ldquo;Hy het &rsquo;n vuurwapen in my nek gedruk en ges&ecirc; as ek nie saam met hom kom om die oorledene te beroof nie, sal hy nie net vir my nie, maar ook my vrou en seuntjie doodskiet,&rdquo; beweer Jackson.Jackson (27) vertel hy het uit vrees ingegee en saam met Bowers (35) na die &shy;ADT-bakkie geloop, maar het op pad daarheen probeer om hom van sy plan te laat afsien.Bowers het blykbaar net &ldquo;nee&rdquo; geantwoord.Volgens Jackson is Bowers die een wat die bakkie se deur oopgepluk en die twee skote afgevuur het wat Adams se dood veroorsaak het. &ldquo;Ek was bang en kwaad op dieselfde tyd. Ek het nog nooit so iets voor my o&euml; sien gebeur nie.&rdquo;Hy voeg by: &ldquo;Ek het wegbeweeg nadat hy geskiet het, maar hy het na my gekom en gevra waarom ek nie vir die vuurwapen help soek nie.&ldquo;Ek het gevoel ek het nie &rsquo;n keuse nie, aangesien ek klaar gesien het waartoe hy in staat is.&rdquo;Die verdagtes staan tereg op aanklagte van moord, roof met verswarende omstandig&shy;hede, die onwettige besit van &rsquo;n vuurwapen asook die onwet&shy;tige besit van ammunisie.Luidens die klagstaat het die beskuldigdes die bakkie waarin Adams gesit het van agter genader, die deur aan die bestuurderskant oopgepluk en twee skote gevuur.Die voorval is deur &rsquo;n &shy;kamera vasgel&ecirc; wat binne-in die bakkie ge&iuml;nstalleer was.