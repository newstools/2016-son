DIE medelye stroom in oor Lesego Benjamin Phehla, die Tshwane Universiteit vir Tegnologie se studenteleier wat gesterf het toe &rsquo;n motor in &rsquo;n groep betogende #FeesMustFall-studente geploeg het. Molaodi Wa Sekake, woordvoerder van die Jong Kommunisteliga van Suid-Afrika, s&ecirc; hulle is hartseer oor Phehla se dood. &rsquo;n Aantal studente, insluitend Phehla, is beseer en is na die Dr. George Mukhari-hospitaal geneem, waarna Phehla gesterf het. Die bestuurder het beheer oor die motor verloor en het in die groep studente geploeg. &ldquo;Lesego was &rsquo;n lojale lid wat die organisasie onbaatsugtig en met passie gedien het,&rdquo; het hy ges&ecirc;. &ndash; News24