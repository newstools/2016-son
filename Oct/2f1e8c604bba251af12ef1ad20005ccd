MET Kersfees net nege weke weg, voorspel ekonome dat die jaarlikse stormloop na die winkels vanjaar maar &rsquo;n stadige drafstappie gaan wees. Die laaste maande was daar al aanduidings dat verbruikers minder by winkels spandeer en in die aanloop tot Kersfees kan dit selfs afneem.Talle faktore word as rede hiervoor aangegee &ndash; van laer ekonomiese groei, &rsquo;n ho&euml;r werkloosheidsyfer, groter wordende vlakke van verbruikerskuld en lae verbruikers- en sakevertroue.In 2015 het verbruikers in die Kerstyd eintlik meer spandeer, hoewel daar ook lae verbruikersvertroue, &rsquo;n swak rand, stygende rentekoerse en knaende ho&euml; werkloosheid was. Hulle het 4.1% meer spandeer in Desember 2015 teenoor die ooreenstemmende tyd in die vorige jaar.In 2016 het Suid-Afrika &rsquo;n tegniese resessie vrygespring toe die bruto nasionale produk (BNP) in die tweede kwartaal tot 3.3% gestyg het &ndash; teen die ekonome se verwagting in. Hoewel dit belowend is, bly die vooruitsigte vir groei maar swak en voorspel die Reserwebank &rsquo;n groeikoers van net 0.4% vir vanjaar.Die droogte gaan beslis &rsquo;n impak op vleispryse h&ecirc;. Die swak wisselkoers van die rand teenoor die dollar gaan &rsquo;n nadelige uitwerking op ingevoerde goedere soos TV&rsquo;s, yskaste en ander elektroniese toerusting h&ecirc;. Met die olieprys wat aanhoudend styg, kan dit &rsquo;n prysstyging meebring van omtrent elke ander ding in die winkels. Ons sien reeds verbruikers huiwer om nuwe motors te koop. Die syfers vir die aankoop van nuwe motors het in September vir die 19de maand in &rsquo;n ry &rsquo;n afname getoon.Politieke onstabiliteit in die ANC kan in 2017 voortduur. Studente-onrus wil net nie wyk nie. Firmas kan gevolglik hul planne vir uitbreiding uitstel of hul bedrywighede afskaal. Dit kan tot uitdiensstellings lei. Verbruikers moet dus maar hul gordels styf span en geld versigtig spandeer.