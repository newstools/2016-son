“DO YOU see this middlefinger? I’m going to druk it in your p**s. “No wait, it’s going to be like drukking it in a blikkie of sardines and it’s going to vrot . . .” Só lui ’n video wat gister op Facebook viral gegaan het. Die video gaan oor ’n 17-jarige wat ’n 14-jarige dreig oor hoe sy haar in haar p**s gaan maak. Die antie van die meisie na wie die video aangestuur is, het gister op Heart 104.9 gesê dat die hele ding begin het oor ’n Instagram account. Sy vertel: “Een van die meisies wat saam met haar in die video praat, het haar Instagram account se besonderhede aan my niggie gegee. My niggie het toe die status op Instagram verander.” Volgens die antie het dinge toe daarna lelik handuit geruk. “Hulle het eers voice notes aan mekaar gestuur. My niggie en haar vriende het toe daarop gereageer. Toe kom die video.” Die meisie dreig in die video dat haar stiefouma ’n polisievrou is en haar niggie ’n prokureur. Sy gaan dan voort deur te sê: “I am the girl who will make you in your p**s. You better call your lawyers. “I know where you stay, so I’ll soema come till there. The police better escort you or I will escort you to your grave.” Die video het menige mens warm onder die kraag gehad oor die taalgebruik van die meisie en veral haar dreigemente. Die meisie het gister op Facebook om verskoning gevra. Sy het ge-post: “Ek weet nie wat om te sê nie. Ek voel so skaam, omw. “Ek wil jammer sê vir my taalgebruik en vir al die dinge wat ek in die video gesê het. “Ek weet nie hoe ek myself weer in die spieël gaan kyk nie.” Sy het egter vroeër gepost oor hoe almal haar “judge” en sy dink hul “negatiwiteit gaan my uiteindelik onderkry”. Sy het ook uitgevaar oor hoe “julle bitches” haar nie “faze nie”. Sy het dankie gesê vir al die “haters” en dat hulle haar ’n beter persoon maak. Die post is egter minute later van Facebook verwyder. Jessica Shelver, ’n WKOD-woordvoerder, sê hulle het ’n zero-tolerance policy teenoor bullying in skole. Sy sê: “Ons beamptes is bewus van die video en tugstappe sal geneem word teen die skuldiges. “Berading en ondersteuning sal aan die slagoffer verskaf word. “ ’n Vergadering sal gehou word om al die leerders in te lig.” Shelver sê ook dat respek vir menswaardigheid een van die WKOD se hoof waardes is en dat afknouery ’n mens ontneem van dié einste waarde. Die video is teen gistermiddag meer as 400 000 keer gekyk. 