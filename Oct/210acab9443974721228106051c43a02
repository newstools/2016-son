STUDENTE van Grahamstad se Rhodes-Universiteit (RU) het tot gistermiddag kans gehad om te kies wanneer hulle hul eksamen wil afl&ecirc;.Dit volg n&aacute; verdere geweldpleging deur lede van die beweging #FeesMustFall op di&eacute; kampus waarin twee eksamenlokale aan die brand gesteek en die tennis-klubhuis afgebrand is. Weens die geweld op kampus en ho&euml; vlakke van stres en angstigheid het die universiteit studente &rsquo;n keuse gegee wanneer hulle hul eksamen wil afl&ecirc;.Die studente kon kies om in November eksamen te skryf en dan volgende jaar weer &rsquo;n kans te kry om aanvullende eksamens te skryf, of hulle kon kies om hul eksamen heeltemal uit te stel tot Januarie en Februarie.Luidens &rsquo;n verklaring op die RU-webwerf kom die uitstel van die eksamen egter teen &rsquo;n prys. Die studente wat di&eacute; opsie kies, sal nie aanvullende eksamens kan skryf nie. Di&eacute; studente moet m&ocirc;re teen 17:00 hul koshuiskamer verlaat. Studente wat weens reisre&euml;lings nie di&eacute; deadline kan nakom nie, moet self by hul koshuishoof toestemming vra om langer te bly. Hierdie studente sal dan eers 48 uur voor hul eerste eksamen toegelaat word om na hul koshuis terug te keer. Die plaaslike #FeesMustFall-leiers het egter teruggekap en &rsquo;n aanlyn petisie opgestel wat gister omstreeks 12:00 beskikbaar was. Dit lui: &ldquo;Die polisiegeweld teen die studente het die universiteit as leerplek vernietig. &ldquo;Verder laat die bestuur se nuwe eksamenre&euml;lings die studente sonder &rsquo;n uitvoerbare opsie: Jy skryf &oacute;f nou jou eksamen op &rsquo;n onveilige en traumatiese kampus &oacute;f jy skryf later sonder die opsie van aanvullende eksamens. &ldquo;Luidens die RU se e-pos moet jy jou kamer binne 48 uur ontruim as jy kies om later te skryf. Dis onprakties vir internasionale studente en die res van ons wat dit eenvoudig nie kan bekostig om op kort kennisgewing te loop nie. Dis net nie prakties of finansieel haalbaar nie.&rdquo; Die studente-aktiviste meen die universiteit gee sy studente nie &rsquo;n regverdige keuse nie. Hulle wil eerder h&ecirc; alle eksamens moet na Januarie verskuif word. Op die petisie skryf ene Kellan B: &ldquo;Ek moes my vriendin by die hospitaal gaan haal. Sy is in die gesig geskiet. &ldquo;Die universiteit se bestuur het die studente in die steek gelaat. En as hulle nie drasties stappe doen nie om die vlamme onder beheer te kry wat hulle self gestig het, sal die kampus brand.&rdquo; N&oacute;g &rsquo;n anonieme student skryf: &ldquo;Ons is getraumatiseer deur wat op die kampus gebeur het, aangesien die bestuur ons nie wil beskerm nie. En nou word ons nog verder geviktimiseer.&rdquo;