Menslike spermselle kan nou in &rsquo;n laboratorium uit stamselle gekweek word. Prof. Karim Nayernia, leier van die navorsingsgroep by die Stamselinstituut van Noordoos-Engeland wat die tegniek ontwikkel het, het in &rsquo;n verklaring ges&ecirc; naas belangrike kennis oor onvrugbaarheid sal die navorsing ook help om beter te verstaan hoe sekere toksiese middels &ndash; soos chemoterapie vir leukemie in jong seuns &ndash; voortplan- tingselle kan aantas. Die bevindings is gister in die akademiese joernaal Stem Cells and Development gepubliseer. Nayernia het ges&ecirc; dit beteken nie dat mense nou &ldquo;op &rsquo;n bord gekweek&rdquo; kan word nie. Dit is bloot &rsquo;n manier waardeur ons kan ondersoek hoekom sekere mense onvrugbaar is en wat die oorsake daarvan is. Op &rsquo;n inligtingsblad op die instituut se webtuiste, www.nesci. ac.uk, s&ecirc; Nayernia dit beteken ook nie mans is nou oorbodig vir voortplanting nie, want die spermselle kan net gekweek word uit embrio&rsquo;s wat die man-like Y-chromosoom bevat. Volgens &rsquo;n reproduktiewe mediese spesialis by die Cape Fertility Clinic in Claremont, Kaapstad, is tot 40% van gevalle waar paartjies nie kinders kan h&ecirc; nie weens onvrugbaarheid by mans.&nbsp; Sekere mans het &rsquo;n lae spermtelling en ander het glad nie sperm nie. Gewoonlik word &rsquo;n biopsie op die testikels gedoen om te sien of daar spermselle is wat gebruik kan word. Indien nie is sulke paartjies se enigste opsie gewoonlik spermskenkers, maar die meeste paartjies wil &rsquo;n baba h&ecirc; wat geneties hul eie is.&nbsp;