DIE Nelson Mandela-Universiteit (NMU) s&ecirc; sy strategie om studente te help om die akademiese jaar te voltooi, word tans toegepas.In &rsquo;n verklaring op die universiteit se webtuiste s&ecirc; die NMU hy kon nie anders nie as om &rsquo;n herstelprogram op te stel om sy verpligtinge om alle studente te help om die akademiese jaar te voltooi, na te kom.Die NMU het bygevoeg die uitvoerende komitee van sy senaat (UKS) het verskeie voorstelle oorweeg oor hoe om die akademiese jaar klaar te maak.Die NMU s&ecirc;: &ldquo;Die UKS het onder meer besluit dat studente vir die tweede semester se eksamens aangemoedig word om die eksamens in die November-Desember-eksamenperiode te skryf.&ldquo;Hulle kan nietemin kies om &rsquo;n paar of al hul eksamens volgende jaar in die Januarie-Februarie-eksamenperiode te skryf.&ldquo;Studente is ook ingelig dat sommige praktiese take en aktiwiteite, asook praktiese of toegepaste eksamens, uitgestel is tot volgende jaar tydens di&eacute; eksamenperiode.&rdquo;Nuwe datums vir eksamens en assesserings sal aan studente bekend gemaak word sodra alle besonderhede rakende uitstaande akademiese werk en lokale gere&euml;l is.Di&eacute; universiteit s&ecirc; hy doen alles in sy vermo&euml; om studente en personeel se veiligheid gedurende die eksamen te verseker.