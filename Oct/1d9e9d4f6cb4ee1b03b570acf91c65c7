SY IS vir die dood agtergelaat, maar haar aanvaller en verkragter het haar onderskat.Pakisi Panyana (23) is gister in die Kaapse hooggeregshof tot 25 jaar gevonnis vir die dubbele verkragting van &rsquo;n 14-jarige meisie in Grabouw.Regter-president John Hlophe het &shy;Panyana ook tot 12 jaar vir roof, vyf jaar vir ontvoering en tien jaar vir poging tot moord gevonnis.Die vonnisse sal samelopend uitgedien word.Op 11 Julie 2015 was die meisie op pad na haar ouma se huis toe Panyana haar roep en geld by haar demand.Sy het vir hom R20 gegee, maar hy het haar in die bosse ingepluk en haar twee keer verkrag.Omdat sy hom geken het en dus sou kon uitken, het Panyana besluit om haar eerder dood te maak.Hy het haar hande met &rsquo;n serp en draad vasgemaak en haar daarna verskeie kere met &rsquo;n klip oor die kop geslaan, in so &rsquo;n mate dat haar skedel op vyf plekke gebreek was.Hy het ook een van haar pienk sokkies in haar mond gedruk om te keer dat sy skree. Panyana het haar toe met &rsquo;n skroewedraaier in die nek gesteek en haar probeer doodwurg.Daar het bloed by haar mond uitgekom en hy het gedink sy is dood.Panyana het haar liggaam met klippe toegepak.Die meisie het dood &shy;gespeel &shy;totdat sy gedink het dit is veilig.Sy het haar onder die klippe uitgewurm en na haar ouma se huis gestrompel.Haar suster het haar bloedbesmeerd, met &rsquo;n kaal onderlyf en met die skroewedraaier steeds in haar nek, gevind.Haar hande was toe steeds met die draad &shy;vasgebind en die &shy;sokkie was ook nog steeds in haar mond. Sy moes &rsquo;n maand lank in die hospitaal herstel.Hlophe het beveel dat Panyana eers oor 15 jaar vir parool mag aansoek doen.