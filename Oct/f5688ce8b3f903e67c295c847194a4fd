INWONERS soek antwoorde oor ’n skietvoorval wat Sondagaand in Washingtonstraat, Portlands, Mitchells Plain, plaasgevind het. Dié area, wat deur inwoners beskou word as die “veiligste plek in die Plain”, is Sondag geruk toe ’n man in ’n skietvoorval gewond is. Volgens lt.kol. Andrè Traut, ’n polisiewoordvoerder, het die slagoffer ’n misdaad­ondersoek geweier en wou nie voortgaan met ’n klag nie. Traut sê: “Ons weet van die skietvoorval in Washingtonstraat, Portlands, maar omdat die slagoffer die ondersoek geweier het, kan ons nie oor die voorval kommentaar lewer nie.” 