HUMEURE het opgevlam nadat die vrou van &rsquo;n begrafnis&shy;ondernemer in die Metro skuldig gepleit het op klagte van bedrog.Wendy van Willing het Vrydag in die Baaise handelshof erken sy het vals begrafnispolisse vir fake familielede uitgeneem en van di&eacute; polisse ge-claim.Sy is die vrou van Brian van Willing, die eienaar van Van Willing Funerals in Uitenhage. Sy is skuldig bevind op sewe aanklagte van bedrog, asook twee klagte wat verband hou met die oortreding van artikel 9 van die Wet op Vrederegters en Kommissarisse van Ede.Sy het di&eacute; oortredings tussen 2008 en 2013 gepleeg. Luidens die klagstaat het Wendy in di&eacute; tyd agt begrafnispolisse by Old Mutual uitgeneem vir mense wat kastig familie van haar was.Sy het erken sy het Old Mutual bedrieg deur hom te laat glo sy&rsquo;s verantwoordelik vir die begrafniskoste van die persone vir wie sy polisse uitgeneem het, en dat sy familie is van hulle deur bloed of wettige aanneming.Sy het luidens die klagstaat uitbetalings vir R107 050 ontvang. Die kinders van David Knowles, wat aan Parkinson se siekte dood is, het die bedrogspul &rsquo;n maand voor hul pa se afsterwe in Desember 2014 op die lappe gebring.Lualdi Allison, David se dogter, het getuig hoe sy in November 2014 uitgevind het wat aan die gang is.Sy wou haar Old Mutual-polis vir haar pa se begrafnis verhoog, maar is ingelig hy&rsquo;s oorver&shy;seker. Old Mutual het verduidelik Wendy het &rsquo;n polis op David uitgeneem en haarself as sy suster aangedui. Allison het bygevoeg sy dink &rsquo;n begrafnisboekie is in 2008 in haar pa se naam by Van Willing Funerals uitgeneem.Met haar pa se dood was daar R5 000 in die boekie en Van Willing Funerals het die volle bedrag aan Doves, wat die begrafnis hanteer het, betaal.Dit, asook haar pa se Client&egrave;le-polis, en polisse wat haar broer, Kelvin Knowles, en suster, Leanne Heynes, uitgeneem het, het die begrafnis gedek.Allison s&ecirc;: &ldquo;Hy was ons hero en was 35 jaar lank siek. Terwyl ons tot die Here gebid het vir hom om langer te leef, was daar ander wat hom wou dood h&ecirc; om daarby baat te vind.&rdquo;Heynes, wat haar pa 16 jaar lank versorg het, s&ecirc; haar pa was haar engel en sy wou by die skuldige weet hoe iemand van haar &ldquo;statuur&rdquo; so iets kon doen.Sy het egter aan Linien Swarts, die regsverteenwoordiger vir die verdediging, ges&ecirc; sy het Wendy vergewe. Swarts het deurentyd benadruk sy kli&euml;nt het net met R1 597,68 gebaat en het aangebied om Old Mutual terug te betaal.Swarts het ook baie fokus geplaas op &rsquo;n klousule vir die uitneem van &rsquo;n begrafnisboekie by Van Willing Funerals. Dit stipuleer di&eacute; ondernemer kan 25% van die algehele bedrag terughou indien die dienste van &rsquo;n ander ondernemer gebruik word.Van Willing Funerals het egter nie die 25% teruggehou nie en daarom meen Swarts sy kli&euml;nt het uiteindelik net met ongeveer R150 by David se afsterwe gebaat.Gemoedere tussen Swarts en Kelvin het hoog geloop toe die regsverteenwoordiger posts wat deur laasgenoemde sedert 2014 op Facebook geplaas is, as bewysstukke ingedien het.Hy s&ecirc; in die posts word sy kli&euml;nt as &rsquo;n bedrie&euml;r uitgebeeld voor haar skuldigbevinding en hy het Kelvin daarvan beskuldig dat hy sy pa se dood sensasionaliseer.Swarts het Kelvin as &ldquo;venynig&rdquo; beskryf en bygevoeg hy het sy pa se dood &ldquo;goedkoop&rdquo; gemaak op Facebook en deur die media te betrek. Swarts s&ecirc; dis net David se familie wat aanhou aan die saak &ldquo;karring&rdquo; terwyl vier of vyf ander klaers die Van Willings steun.Landdros Johannes Claassen het die saak tot 8 Desember uitgestel sodat &rsquo;n verslag oor die moontlikheid van korrektiewe toesig as vonnis opgestel kan word.