TALLE leerders is erg getraumatiseerd n&aacute; hul liefling-onnie se skietdood.Dr. Anton Diedericks (50) van die Academy-privaatskool in Kuilsrivier het een van sy leerders gistermiddag by haar huis in Mandalay, Mitchells Plain, afgelaai nadat sy siek geraak het.Hy is deur vier onbekende mans genader en deur een van hulle in die kop geskiet terwyl hy in sy kar gesit het.By Son se besoek gister aan die skool het leerders berading ontvang.Die skool se eienaar, Julio Cergueira, het aan Son ges&ecirc; die leerders is steeds baie getraumatiseer.Paddy Attwell, &rsquo;n woordvoerder van die Wes-Kaapse onderwysdepartement, het bevestig dat die kringbestuurder en &rsquo;n sielkundige die skool besoek het om die leerders en onderwyspersoneel te ondersteun.&ldquo;Die skool sal verdere ondersteuning deur die skool se eie sielkundiges kry, soos deur die skool versoek.&rdquo;Attwell het bygevoeg die moord is baie tragies en sy departement dink in di&eacute; moeilike tyd aan die Diedericks-familie en die skool.Volgens &rsquo;n polisiewoordvoerder, konst. Noloyiso Rwexana, is daar nog geen nuwe verwikkelinge in die ondersoek nie.