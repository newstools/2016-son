&rsquo;N DIKDING van die 28&rsquo;s-tronkbende en drie van sy kalante verskyn vandag in die Bishop Lavis-landdroshof nadat cops Vrydag &rsquo;n arsenaal wapens by sy huis ontdek het.Die vermoede bestaan dat die wapens aan gangsters op die Kaapse Vlakte verskaf word wat tans in &rsquo;n oorlog betrokke is.Ongeveer 250 vuurwapens en ammunisie is by die huis in Valhalla Park gekry.Inwoners in die area was Vrydag die moer in oor die cops die vermeende gangster gearresteer het.Die polisie moes rubberkoe&euml;ls gebruik om hulle uitmekaar te jaag.Son se verslagspan is ook aangeval en die kar se agterruit is uitgegooi.Die vuurwapens en ammunisie was in drie kluise onder die grond begrawe en die meeste van die vuurwapens is CZ38-handwapens, wat meestal deur cops gebruik word. Die vuurwapens, ammunisie en &rsquo;n onbekende bedrag kontant is by die huis van die berugte 28-bendeleier, Johannes &ldquo;Bal&rdquo; Abrahams, se huis in Lydiastraat gekry. Hy word glo met Ralph Stanfield, ook &rsquo;n vermeende dikding van die 28&rsquo;s, verbind.Die polisie se misdaadintelligensie-eenheid, taakmag, tactical response team, lede van die eenheid vir openbare orde en lede van die Bishop Lavis-polisiestasie het Vrydag omstreeks 06:00 op die huis toegeslaan.Daar word gegis dat die guns moontlik verband hou met die wapensmokkelaar en eks-cop Christiaan Prinsloo wat wapens aan bendes op die Kaapse Vlakte verkoop het.Die cops het ook die sakeman en eienaar van twee Spur-restaurante, Irshaad Laher, gearresteer vir die besit van guns wat hy glo van Prinsloo gekoop het.Die nasionale polisiekommissaris, Khomotso Phahlane s&ecirc;: &ldquo;Die vonds is &rsquo;n groot deurbraak. Die meeste vuurwapens word in bendegeweld, kapings, taxigeweld en plaasaanvalle gebruik.&rdquo;Maar inwoners van Valhalla Park was nie so gelukkig dat &rsquo;n dikding uit hul gemeenskap verwyder is nie. Hul moer het ge-strip. Hulle het die polisie met klippe bestook nadat die cops vir Bal en die drie mans in die v&ecirc;n gelaai het.Die cops het hulle met rubberkoe&euml;ls beantwoord en ook met stun grenades geskiet. Van die inwoners het verskeie motors beskadig.Hulle wou ook die Bishop Lavis-polisiestasie met klippe bestook.