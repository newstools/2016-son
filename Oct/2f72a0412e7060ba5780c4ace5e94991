&rsquo;N OORLOG tussen NMU-studente en die polisie woed al die afgelope week.Donderdagaand het &rsquo;n tweede Suidkampus-gebou afgebrand.Gedurende Donderdag se chaos is twee studente boonop verkrag.Zandile Mbabela, NMU-woordvoerder, s&ecirc; die universiteit is diep geraak deur die nuus van die verkragting van twee studente. &ldquo; &rsquo;n Taxi-bestuurder het die twee studente na bewering verkrag.&rdquo;Volgens Mbabela is daar reeds planne in werking gestel vir berading en sy voeg by die universiteit onderskraag die studente en staan agter hulle.Chaos heers al die afgelope week op die universiteitskampusse.Die polisie het traangas afgevuur en die studente het hulle met klippe gegooi.Mbabela het gister bevestig die polisie ondersoek twee sake van brandstigting.Dit kom nadat die kampus se Boma-gebou Donderdagaand vlamgevat het.Die klubhuis van die Xanadu- en Melody-koshuise het vroe&euml;r di&eacute; week ook afgebrand. Mbabela s&ecirc; die brand se oorsaak is nog onbekend. Sy verduidelik die universiteit se hoofdoel is om die studente se veiligheid te verseker.&ldquo;Die universiteit het &rsquo;n hofinterdik gekry om &rsquo;n veiliger omgewing te skep vir studente wat optogte hou, asook vir diegene wat graag hul klasse wil bywoon,&rdquo; s&ecirc; sy.&ldquo;Ons hoop dat almal die hofinterdik sal respekteer om &rsquo;n herhaling van die afgelope week se geweld te vermy.&rdquo;Jessica Raper, &rsquo;n skermafrigter van die universiteit, beskryf die Boma as &rsquo;n saal van drome.Volgens Jessica is die saal gebruik vir sportsoorte soos skerm, judo en karate. Sy en Jon-Paul, haar seun, het twee keer &rsquo;n week die saal gebruik vir skermoefensessies.&ldquo;Ons weet nie wat ons nou gaan doen vir &rsquo;n nuwe venue nie, want daardie saal was altyd beskikbaar.&rdquo;Volgens Raper is daar min plekke op kampus wat beskikbaar is vir hul sportsoort.&ldquo;My hart het gisteraand (Donderdag) in stukke gebreek toe ek daardie vlamme sien.&ldquo;Waar sal di&eacute; studente nou oefen om hul drome te verwesenlik?&rdquo;Die NMU-studente se Fees Must Fall Facebook-blad het gister die volgende uitbasuin: &ldquo;Comrades, die polisie gaan nou by koshuise in en vuur skote op studente daarbinne.&ldquo;Die universiteit het net weer aan ons bewys hy heg meer waarde aan profyt as aan die lewe van ons, die personeellede en studente.&rdquo;Die Facebook-blad proklameer ook hoe die universiteit niks gedoen het toe daar di&eacute; week botsings tussen die studente en polisie uitgebreek het nie.Die comrades voeg by: &ldquo;Studente moet video&rsquo;s vat van alle voorvalle van polisiegeweld. Ons sal dit gebruik wanneer ons klagte teen die NMU en die polisie l&ecirc;.&rdquo;Robin Kleinhans, &rsquo;n tweedejaarstudent, s&ecirc;: &ldquo;Ek wil so graag my studies vanjaar voltooi, maar die studente is so rof en ek vrees om enige klasse by te woon.&rdquo;Intussen laat weet die NMU in &rsquo;n verklaring oor alternatiewe opsies om die akademiese jaar te voltooi: &ldquo;Die universiteit het di&eacute; week met klasse probeer voortgaan, maar weens die optogte en chaos was dit moeilik.&rdquo;Mbabela het ook bevestig die universiteit is steeds amptelik oop.&ldquo;Hoewel die universiteit oop is, sal dit onmoontlik wees om klas te gee op die Suidkampus.&ldquo;Alle studente wat volgende jaar gradueer, sal eerste prioriteit geniet. Ons sal ander studente ook help.&rdquo;Verder lui die verklaring dat die universiteit studiehulp soos digitale hulpbronne, alternatiewe leerplekke en assesserings beskikbaar sal maak.Lektors gee ook aanlyn vir die studente werk uit.Mbabela voeg by meer inligting oor di&eacute; re&euml;lings sal teen volgende week beskikbaar wees. &ldquo;Eksamendatums sal bekend gemaak word sodra &aacute;l die bogenoemde assesserings afgehandel is.&rdquo;Altesame 33 studente is die afgelope week in hegtenis geneem.