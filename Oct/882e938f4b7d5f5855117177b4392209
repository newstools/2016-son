&rsquo;N INTERNE ondersoek na die doen en late van Ray Shweni, die burgemeester van die &shy;Inxuba Yethemba-munisipaliteit, gaan wel gedoen word.Dis die bevestiging wat Mamnkeli Ngam, &rsquo;n woordvoerder van die Oos-Kaapse departement van samewerkende regering en tradisionele sake (Cogta), gegee het.Volgens Ngam het Fikile Xasa, die Oos-Kaapse LUR vir Cogta, geskrewe versoeke om ondersoeke na Shweni te doen van Kobus Botha, &rsquo;n DA-LPW, ontvang.&ldquo;Dit word intern gehanteer en LUR Xasa sal mettertyd terugvoer gee,&rdquo; s&ecirc; Ngam.Botha het &rsquo;n ondersoek aangevra oor beweerde uitlatings wat Shweni oor rondloperdiere in Cradock gemaak het.Hy wil ook h&ecirc; die LUR moet kyk na hoeveel geld maandelik bestee word om &rsquo;n luukse motor vir Shweni te huur.Botha voer ook aan &rsquo;n duur luukse motor is reeds deur die munisipaliteit vir die burgemeester aangekoop. Die munisipale bestuurder van die Inxuba Yethemba-munisipaliteit, Mzwandile &shy;Tantsi, ontken egter dat &rsquo;n motor teen meer as R1 miljoen gekoop is. Hy het wel erken &rsquo;n Mercedes-Benz C180 word maandeliks vir Shweni gehuur, maar wou nie die maandelikse huurbedrag bekend maak nie.Botha voer aan die munisipaliteit betaal R32 000 per maand vir die voertuig.Shweni het aantygings rondom &rsquo;n motor van meer as R1 miljoen as belaglik beskryf.Shweni was ook onlangs in die nuus toe hy glo aan inwoners ges&ecirc; het rondloperbeeste, -bokke en -varke in Cradock moet geskiet en afgeslag word. Die mayor s&ecirc; egter hy het ges&ecirc; die diere moet geskut word en het bygevoeg in Xhosa word daarna as &ldquo;eSkietie&rdquo; verwys.Volgens hom is sy uitlating buite konteks gebruik.Botha het vroe&euml;r ges&ecirc; indien dit die geval is, moet Shweni verduidelikings gee.