&lsquo;HOEKOM moet miljoene se tiendes op &rsquo;n partytjie vir die distriksapostel spandeer word terwyl ons ou gebou uitmekaar val?&rdquo; S&oacute; vra George Martin (59), diaken van die Nuwe Apostoliese Kerk se gemeente Knole Park in Ottery, Kaapstad. &ldquo;In die winter lek dit verskriklik. Die mure lyk asof dit gaan ingee. &rsquo;n Bus het selfs in &rsquo;n muur vasgery, maar dit is nooit vervang nie,&rdquo; verduidelik Martin.&ldquo;Ek het vir jare aan ons distriksapostel oor di&eacute; probleem geskryf. Dit voel asof ons leiers nie omgee nie en dit het nou &rsquo;n impak op die kerk. Talle lidmate het die kerk al verlaat as gevolg hiervan.&rdquo;Martin s&ecirc; hul pleidooie val op dowe ore terwyl &rsquo;n groot ophef gemaak word van Noel Barnes, distriksapostel, se aftrede.&ldquo;Miljoene gaan nou spandeer word aan hotelle, duur kos, ensovoorts, vir die hoofapostels wat van oorsee kom besoek, terwyl gewone mense afgeskeep word. Dit is nie reg nie. Dit maak my seer.&rdquo;Kevin Johnson, die geboue&shy;bestuurder van die Nuwe Apostoliese Kerk, s&ecirc; hulle weet van die toestand van die kerk.&ldquo;Die probleem is &ndash; daardie gebou was &rsquo;n warehouse op &rsquo;n plaas en is aanvanklik nie reg gebou nie.&ldquo;Verder is die gebou in 2006 heeltemal oorgedoen. Ons kerk het R750 000 gespandeer. &ldquo;Ons maak staat op offerandes en hul kerk is een van 500 geboue wat ons moet handhaaf.&ldquo;Om daardie rede werk ons in siklusse van 15 tot 18 jaar voordat ons &rsquo;n kerk heeltemal opknap.&ldquo;So, as jy van 2006 af tel, is dit nog nie die einde van daardie gebou se siklus nie. En ons het &rsquo;n ingenieur uitgestuur wat bevestig het dat daar nog geen risiko is nie.&rdquo; Die administratiewe bestuurder van die kerk, Johan Bucchianeri, s&ecirc;: &ldquo;Dit is nie feitelik korrek nie. Daar is &rsquo;n begroting vir kerkgeboue en dit is beperk. Dis hoekom ons net onmiddellik aan kritieke dinge aandag gee.&rdquo;Bucchianeri s&ecirc; die distriksapostel tree op 18 Desember af en daar sal natuurlik feesvieringe rondom die gebeurtenis wees, &ldquo;maar ek kan bevestig dat dit nie ten koste sal wees van ons kerkgangers, soos wat diaken Martin aanvoer nie.&ldquo;Die aftreegeselligheid deur ons kerkpresident sal by ons Silver&shy;town-kerkgebou plaasvind en word gevolg deur &rsquo;n middagete by &rsquo;n nabygele&euml; restaurant.&rdquo; Hy s&ecirc; dit is nie waar dat lidmate die kerk verlaat nie, aangesien die kerk steeds groei en dit het ook &rsquo;n uitwerking op die uitgawes van die kerk.