DIE onlangse indaba vir rugbyafrigters by Nuweland is &rsquo;n goeie begin om Suid-Afrikaanse rugby weer op koers te kry. Daar is al baie gepraat oor die Springbokke se spelpatroon en hoe daar nie &rsquo;n eenvormige patroon is wat op alle vlakke toegepas kan word nie. Allister Coetzee was wys om &rsquo;n dinkskrum byeen te kry sodat daar opnuut na alle aspekte van die spel gekyk kan word. Op die korttermyn is die hoofafrigter van die Cheetahs, Franco Smith (vaardighede en agterlyn-aanval), en JP Ferreira, die Goue Leeus se verdedigingspesialis, ingeroep om later vanjaar saam met die Springbokke op hul Europese toer te gaan.Op die langtermyn sal daar meer fokus geplaas word op die ontwikkeling van aanvalstaktieke en tegniese aspekte, soos ho&euml; balle en om veld te wen met die skoen. Deur aanhoudend koppe bymekaar te sit, sal daar hopelik &rsquo;n ommekeer in die Bokke se prestasies vorentoe kom.