&rsquo;N NUWE inisiatief is in George bekendgestel waar gemeenskapslede hul unieke stories mondelings kan oordra sodat dit vir die nageslag bewaar kan word.Die Oral History Initiative is verlede Dinsdag amptelik in George geloods deur die Wes-Kaapse minister van kulturele sake en sport, Anroux Marais, en George se burgemeester, Melvin Naik.Verskeie mense in die gemeenskap het die verrigtinge in die George-museum bygewoon.Altesame 15 mense van George het hul stories vertel en is vereer vir hul bydrae tot die geskiedenis.Die Oral History Initiative is verlede Desember in die Wes-Kaap geloods. Die doel van die inisiatief is sodat die verhale van gemeenskappe in die Wes-Kaap opgeneem en bewaar kan word.&ldquo;Ons wil h&ecirc; mense in die Wes-Kaap moet na hul plaaslike biblioteke toe gaan en hul persoonlike stories met mekaar deel.&ldquo;Terwyl mense met mekaar meng deur hul stories te vertel, wil ons ook h&ecirc; die stories moet lewend gehou word in gemeenskappe en in die regering sodat die nageslagte hul erfenis kan vier,&rdquo; het Marais ges&ecirc;.Sy het ges&ecirc; in haar tyd as minister van kulturele sake en sport het sy meer insig gekry oor die groot verskeidenheid mense wat daar in die Wes-Kaap is.Sy het mense aangemoedig om hul stories oor hul gemeenskappe te vertel en waar hulle vandaan kom.Burgemeester Naik het ges&ecirc; dit was baie interessant om die verskillende geskiedkundige stories te hoor.&ldquo;Ons het &rsquo;n ryk geskiedenis op verskillende vlakke. &ldquo;Maar ongelukkig is baie van die geskiedenis verlore omdat van ons bejaardes al oorlede is.&ldquo;As ons die mondelinge geskiedenis in geskrewe geskiedenis kan omskep, sal dit nie verlore gaan nie.&rdquo;Dis die vyfde keer dat die minister die Oral History Initiative in areas in die Wes-Kaap bekendstel.Castro Leholo, &rsquo;n voormalige raadslid en aktivis, het ook stories vertel en ges&ecirc;: &ldquo;Geskiedenis kan jou maak of breek, saamsnoer of verdeel.&rdquo;Volgens Leholo moet &rsquo;n mens ook versigtig wees om nie sekere areas uit te sluit nie.&ldquo;Selfs klein stories kan &rsquo;n gemeenskap opbou en dit is wat ons in George moet doen om &rsquo;n eenheid te bou.&rdquo;