LADISMITH. &ndash; Spanning tussen tydelike werkers en die munisipaliteit het gister ontplof.Toegang tot die munisipale kantore is versper met brandende tyres en vullis en die hekke na die kantore moes noodgedwonge gesluit word.Altesaam 123 tydelike werkers loop gevaar om afgel&ecirc; te word. Hulle het Sondag &rsquo;n vergadering gehou. &rsquo;n Brief met &rsquo;n Kannaland-briefhoof het werkers woedend gehad. Daarin word genoem dat die raad R40 miljoen se skuld van die vorige administrasie ge&euml;rf het. Luidens die brief gaan tydelike werkers se dienskontrakte be&euml;indig word. Intussen het die administrasie hom van die ongetekende brief gedistansieer.Ricardo Herandien, &rsquo;n Matusa-shop steward, het n&aacute; &rsquo;n vergadering met Reynold Stevens, waar&shy;nemende munisipale bestuurder, &rsquo;n verklaring voorgelees van sake waaroor hulle ooreengekom het.Moontlike afdankings sal met unies bespreek word en opvolgvergaderings sal gehou word. Inligting sal met tydelike werkers bespreek word en alle werkers kan van vandag af weer voortgaan met werk.Afgedankte sekuriteitswagte is heraangestel. Die dispuut oor die kwessie om tydelike werkers permanent aan te stel, word op 7 Desember besleg. Herandien s&ecirc; Matusa is tevrede met die ooreenkoms.Min. Anton Bredell se kantoor wou niks s&ecirc; nie.Ian Avontuur, mayor Magdalena Barry se woordvoerder, het onderneem om &rsquo;n verklaring uit te reik, maar dit is nie betyds ontvang nie.