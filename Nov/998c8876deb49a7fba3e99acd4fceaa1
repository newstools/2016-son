DIE spesiale ondersoekeenheid (SOE) ondersoek honderde onre&euml;lmatige huurkontrakte wat die nasionale departement van openbare werke aangegaan het.Die meeste van di&eacute; kontrakte is in die Oos-Kaap beklink.Dit is die bevestiging wat adv. Michael Masutha, minister van justisie en korrektiewe dienste, vandeesweek in antwoord op parlement&ecirc;re vrae gegee het.Masutha het verduidelik die SOE ondersoek 649 van die altesaam 2 176 huurkontrakte wat deur die departement aangegaan is.Die Oos-Kaap is die groot vabond met 142 onre&euml;lmatige huurkontrakte wat in die provinsie ondersoek word.In Masutha se antwoord word 27 huurkontrakte in Mthatha apart aangedui, hoewel die stad deel van die provinsie is.Dianne Kohler Barnard van die DA het in &rsquo;n verklaring ges&ecirc; haar party gaan by die minister van openbare werke, Thulas Nxesi, aanklop vir &rsquo;n verduideliking hieroor.&ldquo;Mthatha val binne die Oos-Kaap en ons sal vra hoekom dit apart van die provinsie gelys word. Is dit moontlik &rsquo;n poging om die aandag af te lei van die reeds ho&euml; voorkoms in die provinsie?&rdquo; het Kohler Barnard gewonder.Ander provinsies waar huurkontrakte deur die SOE ondersoek word, is die Wes-Kaap (48 kontrakte), Mpumalanga (105), Vrystaat (100), KwaZulu-Natal (54), Gauteng (136) en Noordwes (37).Masutha dui aan 344 gevalle van botsende belange word in die Oos-Kaap ondersoek.Die doelwit is om die ondersoek teen September 2017 af te handel.