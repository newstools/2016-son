Bekommerd van Kaapstad skryf via e-pos: DIE onlangse ras-aanvalle regoor die land bewys dat swart mense nog onder rassisme ly.&nbsp; Dis die bruin en African mense wat die spit afbyt in di&eacute; aanvalle deur rassiste wat die Wes-Kaap as &rsquo;n veilige hawe beskou vir hul lafhartige dade en hul verdediging van die apartheidsvoordele wat hulle oor geslagte getrek het. Di&eacute; aanvalle word aangevuur en stil-stil onderskryf deur verwysings na vlugtelinge en &ldquo;wit for purpose&rdquo; (pleks van &ldquo;fit for purpose&rdquo;), waardeur die meeste senior admin-poste aan wit mense gaan. Di&eacute; is die meer sigbare ras-aanvalle in Kaapstad op sy donkerder geskakeerde inwoners. Soortgelyke, alledaagse ras-aanvalle deur werkersklas-gemeenskappe word teen donkerder mense gepleeg, maar dit word slim verberg deur die stelsel en die weefsel van ons samelewing. Die werklikheid van swart kinders wat in &rsquo;n ander w&ecirc;reld skoolgaan &ndash; met heelwat minder hulpbronne en fasiliteite as hul wit eweknie&euml; &ndash; strek tot hul opvoedkundige nadeel en is &rsquo;n aanval op die donkerder stam. Die werklikheid van verskillende ras-gebaseerde buurte wat steeds grotendeels verdeel is soos wat hulle onder apartheid se ruimtelike beplanning was, is &rsquo;n aanval op die donkerder mense. Die werklikheid dat MyCiti-busse veel beter dienste aan die hoofsaaklik wit gebiede as die hoofsaaklik swart gebiede verskaf, is &rsquo;n ras-aanval op die donkerder mense. Dit behels die sistemiese rassisme van apartheid wat in Kaapstad in stand gehou word deur &rsquo;n administrasie wat die Stad Kaapstad bestuur en wat die voordele van diskriminasie verdedig wat oor geslagte geduur het. So, ras gaan nie net oor wit mense wat nie van swart mense hou nie. Dit gaan oor mag en bevoorregting en voordele &ndash; en die verdediging daarvan. Di&eacute; eienskappe verseker die voortgesette ekonomiese oorheersing van wit gemeenskappe terwyl swartes (Africans &eacute;n bruin mense) steeds werk om die wit mense ryk te maak. Apartheid Was &rsquo;n stelsel van akkumulasie wat die wittes gehelp en bevoordeel het om ryk te word terwyl dit swartes ondermyn het om arm te bly. Dit is weerspie&euml;l in die talle maniere waarop wittes deur die apartheids&shy;regering ondersteun is. Rassisme raak almal, maar bruin gemeenskappe delf veral die onderspit weens di&eacute; stelselmatige benadeling in die provinsie waar hulle die meerderheid is. Maar bruines is onder apartheid oortuig om hulle nie met enigiets African te vereenselwig nie en hul wit voorgeslagte en wortels te verhef. So, bruin mense aanvaar di&eacute; rassistiese abuse in Kaapstad as die minste van twee euwels.&nbsp; Dis die gevolg van konstante propaganda dat swartes die land vernietig en alles onder apartheid beter was.&nbsp; Huigelary Die werklikheid is dat dit nou selfs beter met wittes in Kaapstad gaan. &rsquo;n Verslag van die Stad lui dat vlakke van ongelykheid tans groter is as vyf jaar gelede.&nbsp; Rassisme behels domheid en huigelary, maar in ons land het dit ook die bevoordeling van wit belange ten koste van Africans en bruines behels. Ons moet die gaping tussen die rasse vul om &rsquo;n nasie te bou, maar dit moet gelykheid bevorder. Dis duidelik dat &rsquo;n DA wat wit belange bevoordeel, nooit die ras-aanvalle veroordeel nie. Ons as die nasie, swart en wit, moet deurslaggewend met die rassisme in &aacute;l sy verskynsels afreken, want die howe en regering help ons nie om rassisme te stuit nie.