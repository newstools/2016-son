DIT het weer woes gegaan oor Guy Fawkes-naweek in die Northerns, met brandende tyres wat op byna elke straathoek geswaai is. Volgens kol. Priscilla Naidu, &rsquo;n polisiewoordvoerder, het hulle hul hande vol gehad met onwet&shy;tige Guy Fawkes-aktiwiteite. Volgens Naidu is niemand in hegtenis geneem vir enige Guy Fawkes-aktiwiteite nie. &ldquo;Die meeste van die mense wat tyres gebrand het, was kinders en sodra hulle &rsquo;n polisievoertuig gesien het, het hulle weggehol.&rdquo; Naidu het bygevoeg dat die polisie wel beslag gel&ecirc; het op tyres. &ldquo;Niemand het enige beserings opgedoen weens die Guy Fawkes- chaos nie.&rdquo;AO Alwin Labans, &rsquo;n polisiewoordvoerder wat die naweek aan diens was vir Guy Fawkes- aktiwiteite, s&ecirc; dinge het woes geraak oral in die Northerns. &ldquo;Ons het klagtes gekry van Schauderville, Gelvandale, Helenvale uitbreiding 12, Windvogel, Jacksonville, Timothy Valley, uitbreiding 31, 32, 36 en 21 in Bethelsdorp.&rdquo;Volgens Labans het hulle ook klagtes uit Uitenhage gekry. &ldquo;Die meeste van die mense het ge-moan oor crackers en tyres wat die diere bang gemaak het.&rdquo; Volgens Katie Damons van uitbreiding 31 was daar al heelweek chaos in hul area. &ldquo;Saterdagaand was die ergste. Niemand kon in of uit ry nie. &ldquo;Skollies het tyres gebrand en geswaai op elke straathoek en hulle het ook voertuie met klippe gegooi.&rdquo;Damons voeg by dat &rsquo;n familielid se windskerm Saterdag ook stukkend gegooi is. Die Animal Anti Cruelty League (AACL) se Beverley Rademeyer het gister aan Son vertel sy het tussen 20 en 30 oproepe gekry oor tyres wat brand. &ldquo;Ek kon niks daaraan doen nie, maar het net die polisie ingelig. &ldquo;Onse hoofdoel was om spesifiek op diere te fokus.&rdquo;Rademeyer het verder bygevoeg dat hulle onbewus is van enige ernstige voorvalle waar diere seergemaak is weens Guy Fawkes. Sy s&ecirc; dat hulle &rsquo;n paar verdwaalde honde op straat opgetel het en bevestig dat die honde erg getraumatiseer is weens die Guy Fawkes-chaos. &ldquo;Daar is baie honde wat weghardloop, want hulle raak bang en soek beskerming.&rdquo; Rademeyer vertel van &rsquo;n hondjie wat weggehardloop en homself vasgehardloop het in iemand se sekuriteitshek. &ldquo;Hulle het ons gebel en ons het die hondjie suksesvol sonder beserings daar uitgekry.&rdquo;Rademeyer vra dat diere-eienaars te alle tye hul diere veilig hou. Verder is Rademeyer en haar span bly dat geen diere seergemaak is nie weens onwettige Guy Fawkes-aktiwiteite.