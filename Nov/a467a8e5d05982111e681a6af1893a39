Eibib Koopman van die Khoisan Refleksie skryf:Vanjaar bied ons weer &rsquo;n fees aan om ons Khoi-herkoms te vier.Die fees word van 16 tot 20 Desember in Nababeep in die Noord-Kaap gehou.Vanjaar se tema kom uit ons waardestelsel: Khoe namxasib, wat &ldquo;mededeelsaamheid&rdquo; beteken.Radio Namakwaland ondersteun ons met inligting.Bradley van Sitters by die Kasteel in Kaapstad sal hier wees.Oudste Albertus Davids (Khoisan-snare) bring die kitaar Namakwaland toe. Hy is ook by die ATKV-program betrokke. Die rieldansers is van alle streke, maar besoekers kan uitsien na veral die Boesmanland Stoftrappers.Van Knysna kom die program Ziou Youth, onder leiding van oudste Nicky van die Outeniqua-huis. Ons kosse sluit Khoisan-cui&shy;sine, bakbrood, inheemse kosse, askoek, roosterbrood, afval, potjiekos, soetpatat, geelrys, en so meer, in.Mense kan gerus tente saambring en uitkamp. Vrede en liefde.