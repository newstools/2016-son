&rsquo;N GROOT kol dro&euml; bloed op die sypaadjie in Standfordweg in die Baai is stille getuienis van die skietdrama wat hom Woensdag daar afgespeel het.Marlon Swartz (39) en Wayne Nel (19) is di&eacute; dag omstreeks 17:00 by 3de Laan en Standfordweg se kruising in &rsquo;n motor doodgeskiet.Swartz, wat die bestuurder was, het teen &rsquo;n ander motor gebots nadat hy raak geskiet is.Volgens &rsquo;n ooggetuie wat anoniem wil bly, het een van die slagoffers n&aacute; die voorval uit die kar gespring en in die jaart van &rsquo;n nabygele&euml; huis inmekaar gesak.By Son se besoek aan di&eacute; huis wou die eienaar egter geen kommentaar lewer nie.Kol. Priscilla Naidu, polisiewoordvoerder, het die voorval bevestig.Volgens Naidu was Swartz, wat in Uitenhage woon, op pad om Nel in die Baai af te laai. Daar was ook &rsquo;n 18-jarige man wat saam met hulle gery het.Hulle het glo by &rsquo;n winkel in die buurt Katanga gestop en Nel het uitgeklim om iets te gaan koop. N&aacute; &rsquo;n paar minute het hy teruggekeer met drie mans, wat saam met hom in die kar geklim het.Naidu s&ecirc; Nel en di&eacute; drie mans, wat almal agter gesit het, het kort daarna in &rsquo;n woordewisseling betrokke geraak.&ldquo;Skote is binne die motor afgevuur en Swartz en Nel is noodlottig gewond. Die drie mans het gevlug en die 18-jarige het dit reggekry om ongedeerd weg te kom,&rdquo; het sy bygevoeg. Die polisie ondersoek twee sake van moord en een van poging tot moord.Hulle vermoed die voorval is bendeverwant.Naidu doen &rsquo;n beroep op enigeen wat inligting oor die identiteit van die drie mans het, om die polisie se provinsiale bende-ondersoekeenheid by 072 731 9120 te bel. Die Stop Misdaad-noodlyn kan ook by 08600 10111 geskakel word.&ldquo;Alle inligting is vertroulik en die persoon wat die wenk gee, kan anoniem bly as hy of sy dit so verkies,&rdquo; het Naidu verduidelik.