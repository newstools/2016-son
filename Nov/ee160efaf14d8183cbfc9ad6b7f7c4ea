DIE feit dat honderde gegradueerde dokters nie volgende jaar kan begin werk nie, gaan veral in die Oos-Kaap &rsquo;n reuse- impak maak.So het Celeste Barker, die provinsiale DA-woordvoerder oor gesondheid, gister ges&ecirc;.Rapport het berig die veldtog #FeesMustFall het die regering gedwing om die begrotings van staatsdepartemente te besnoei om meer geld aan universiteite beskikbaar te stel. Gevolglik het die regering nie genoeg geld vir poste in staatshospitale nie en kan 307 dokters wat in 2017 gradueer nie begin werk nie.Dit omdat dokters eers twee jaar vir die staat moet werk voordat hulle by die Raad vir Gesondheidsberoepe van Suid-Afrika geregistreer kan word.Barker meen die aantal ministers in die kabinet moet eerder besnoei word.Sy s&ecirc;: &ldquo;Gesondheidsinstellings in die Oos-Kaap het reeds &rsquo;n tekort aan hulpbronne en personeel.&ldquo;Di&eacute; nuwe inligting sal die lewering van gesondheidsdienste by Oos-Kaapse hospitale verder kniehalter. &ldquo;Die oorwerkte personeel sal selfs harder moet werk en rye by klinieke en buite-pasi&euml;ntafdelings sal nog langer wees as wat dit reeds is.&rdquo;Sy meen die regering tree kortsigtig op en doen roekelose krisisbestuur.&ldquo;Die gesondheidsdepartement moet iets doen omtrentsy begrotingstekort en die 307 dokters se toekoms. &ldquo;Ek het vrae aan dr. Pumza Dyantyi, die LUR vir gesondheid, gestel en dit by die provinsiale wetgewer ingedien. Ons wil weet hoeveel vakante doktersposte daar by staatsgesondheidsinstellings in die provinsie is. &ldquo;Ook wil ek weet hoeveel van die 307 studente-dokters sou na die provinsie uitgeplaas word,&rdquo; s&ecirc; Barker.Siyanda Manana, &rsquo;n woordvoerder van die Oos-Kaapse gesondheidsdepartement, kon nie gister vir kommentaar bereik word nie.