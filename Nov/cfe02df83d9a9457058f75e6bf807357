DIE vermeende dikding van die 28-bende van Valhalla Park, waar die cops 250 guns gekry het, moet saam met sy pa en suster nog in die tjoekie sit.Johannes &ldquo;Bal&rdquo; Abrahams, sy pa, ook Johannes, en suster Bonita sal weer Donderdag in die Goodwood-landdroshof verskyn.Hulle staan tereg op klagte vir die besit van onwettige vuurwapens en ammunisie.Die klagte teen Mohamed Shaid en Clive van Schalkwyk, wat ook Vrydag gearresteer is, is gisteroggend teruggetrek en hulle is vrygelaat.Van Schalkwyk, &rsquo;n barber wat naby Bal woon, was by die betrokke huis toe die cops daar opgedaag het. Hy moes een van die mans se hare geskeer het. &rsquo;n Groot aantal vermeende lede van die 28-bende het gister die hofverrigtinge bygewoon.Daar was ook &rsquo;n groot polisieteenwoordigheid toe die beskuldigdes verskyn het.Dit kom nadat die cops se misdaadintelligensie-eenheid, taakmag, tactical response team, lede van die eenheid vir openbare orde en lede van die Bishop Lavis-polisie Vrydagoggend 250 vuurwapens by Bal se huis in Lydiastraat gevind het.Die meeste van die vuurwapens is Z88-handgewere wat meestal deur cops gebruik word.Die ammunisie en guns was in drie kluise onder die grond begrawe.Daar is ook op &rsquo;n onbekende bedrag geld beslag gel&ecirc;.Die arsenaal vuurwapens word na verneem word verbind met die wapensmokkelaar en eks-cop Christiaan Prinsloo wat wapens aan bendes op die Kaapse Vlakte verkoop het.Die sakeman en eienaar van twee Spur-restaurante, Irshaad Laher, is ook vroe&euml;r die jaar gearresteer vir die besit van guns wat hy na bewering by Prinsloo gekoop het.