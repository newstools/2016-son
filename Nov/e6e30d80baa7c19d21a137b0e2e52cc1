LAINGSBURG. &ndash; &rsquo;n Senior vroulike verkeersbeampte hier is aangekeer vir dronkbestuur.Sy is volgens inligting tweede in bevel in die verkeersdepartement.Di&eacute; antie is glo &rsquo;n haastige katjie in haar witwarm VW Golf GTi 6 en koppe draai wanneer sy met haar vuurwa spog, en dit is glo gereeld.&rsquo;n Ingeligte na aan die ondersoek het aan Son vertel: &ldquo;Die traffic was verlede Saterdag by die polisiestasie oor &rsquo;n saak.&ldquo;Toe die cop vir haar s&ecirc; sy moet tot die Maandag wag, het sy haar bloedig vererg.&ldquo;Toe sy wou weet waarom haar saak nie aanvaar word nie, is sy net hoflik ingelig dis omdat sy nie nugter is nie.&rdquo;Luidens inligting het die vrou die cop toe toegesnou: &ldquo;My kar is dubbel jou huis se prys; jy sal nooit so &rsquo;n kar kan bekostig nie!&rdquo;Die cop het haar toe gewaarsku om nie te bestuur nie, maar sy wou glo nie luister nie.Kapt. Malcolm Pojie, &rsquo;n polisiewoordvoerder, het bevestig dat &rsquo;n lid van die provinsiale verkeersdepartement wat van diens was, met haar privaat voertuig by die polisie&shy;stasie was.&ldquo;Die polisieman wat haar bedien het, het opgemerk sy is onder die invloed van alkohol en haar geadviseer om nie te bestuur nie, maar sy het hom ge&iuml;gnoreer.&ldquo;Sy is gearresteer toe sy wou bestuur. Sy is uit op borgtog. Daar word gewag vir die uitslae van laboratoriumtoetse.&rdquo;