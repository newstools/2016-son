DIE polisie en privaat sekuriteitsbeamptes het gister weer met betogende studente van die Universiteit van Wes-Kaapland (UWK) gebots.Die klein groepie betogers het vroe&euml;r gisteroggend probeer om nie-betogende studente te intimideer om nie in die busse te klim wat hulle na die eksamenlokale vervoer nie.Die polisie het egter gou ingetree en die nie-stakers is onder streng bewaking na die eksamenlokale vervoer.Volgens &rsquo;n UWK-woordvoerder, Luthando Tyhalibongo, is die Res Life- en die opvoedkunde-gebou oor die naweek aan die brand gesteek.Die Res Life-gebou is Vrydag aan die brand gesteek en die opvoedkunde-gebou is Sondag geteiken.Beide brande is egter gou geblus, s&ecirc; Tyhalibongo.Twee plastiekbottels met petrol in is gisteroggend buite die kampus ontdek.Die UWK-eindeksamens het gister begin en dit word om sekuriteitsredes buite die kampus geskryf.Die klein groep betogers het in die namiddag na die kampus teruggekeer waar hulle met die polisie slaags geraak het.Die studente het die polisie en sekuriteitsbeamptes met klippe bestook.Vullisblikke is ook aan die brand gesteek en van die paaie op kampus is met klippe en vullis versper.Die polisie het skokgranate gebruik om die betogers uiteen te jaag.&rsquo;n Student wat anoniem wil bly, s&ecirc; hy is bly hy kon gister sy eerste vak skryf.&ldquo;Ek verstaan die redes agter die protes,&rdquo; s&ecirc; hy.&ldquo;Maar ek wil nie die akademiese jaar verloor nie. &rsquo;n Mens moet ook verstaan die situasie het nie self so geword nie.&ldquo;Dit is die gevolge van die bestuur se arrogansie. Dis hulle wat die situasie tot op di&eacute; vlak vererger het.&rdquo;Intussen het betogende studente aan die Universiteit van Kaapstad (UK) Sondagaand &rsquo;n ooreenkoms met die bestuur bereik.Luidens di&eacute; ooreenkoms het die betogers ingestem om nie eindeksamens te ontwrig nie.Die bestuur het belowe dat die studente wat tydens die Februarie-ontwrigtings geskors is, weer op kampus toegelaat sal word.Dis op voorwaarde dat die betrokke studente &rsquo;n dokument onderteken waar hulle kwaaddoen erken en belowe om nie verdere ontwrigtings te veroorsaak nie.