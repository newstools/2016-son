BLYE krete het Vrydag in die Baaise hooggeregshof opgeklink nadat Denise Rollison se twee moordenaars lewenslange tronkstraf opgel&ecirc; is.Jody Williams (24) en Jason Jacobs (27) is Donderdag ook skuldig bevind op sewe aanklagte van poging tot moord, een van moord, een van die onwettige besit van &rsquo;n vuurwapen en een van die onwettige besit van ammunisie.Regter Onika van Papendorp het di&eacute; twee elk soos volg gevonnis: agt jaar vir die eerste aanklag van poging tot moord, agt jaar vir die tweede aanklag van poging tot moord en vyf jaar vir die vyf oorblywende aanklagte van poging tot moord.Hulle is ook agt jaar tronkstraf opgel&ecirc; vir die onwettige besit van &rsquo;n vuurwapen en vyf jaar vir die onwettige besit van ammunisie.Hierdie 34 jaar elk sal gelyktydig met die lewenslange vonnis vir die moord uitgedien word.Di&eacute; verhoor spruit uit &rsquo;n voorval op 17 Julie 2015 toe Rollison (26) se lewe wreed be&euml;indig is.Dit was nadat Williams en Jacobs op &rsquo;n groep mense by die slagoffer se huis in Catherineweg, Salsoneville, losgebrand het.Van Papendorp het genoem die misdade is ernstig en dat hulle duidelik ten alle tye met &rsquo;n gemeenskaplike doel opgetree het.&ldquo; &rsquo;n Jong vrou se lewensdraad is onverwags kortgeknip deur die roekelose en sinlose optrede van hierdie twee,&rdquo; het Van Papendorp ges&ecirc;.Sy het ook genoem die vrou wat na Rollison se 10-jarige seuntjie omsien, het getuig oor die negatiewe impak wat sy ma se dood op hom het. Hy praat glo reeds van wraak neem.Van Papendorp het verwys na twee ander slagoffers wat die aand van die voorval raak geskiet is.&ldquo;Een van die getuies het die sig in sy linkeroog asook sy reuk- en smaaksintuig verloor weens die skade wat die koe&euml;l sy gesig aangerig het.&rdquo;Di&eacute; sintuie kan volgens dokters dalk binne &rsquo;n tydperk van 10 tot 15 jaar terugkeer, maar sy sigverlies is permanent.&ldquo;Die getuie het ook ges&ecirc; die koe&euml;l sit steeds in sy skedel vas aangesien dokters ges&ecirc; het dit kan sy dood veroorsaak as hulle dit verwyder,&rdquo; het sy ges&ecirc;.&ldquo;Die ander getuie moet vele operasies ondergaan om die skade wat die koe&euml;l sy uretra aangerig het, te probeer herstel,&rdquo; het sy ges&ecirc;.&ldquo;Di&eacute; twee (Williams en Jacobs) het soos lafaards opgetree deur op ongewapende mense los te brand.Hulle was bewustelik daarop uit om moeilikheid te veroorsaak en het in die hof nog geen berou getoon nie &ndash; net emosieloos daar gesit,&rdquo; het Van Papendorp ges&ecirc;.Familielede van Rollison wat die hof volgepak het, het kort n&aacute; die vonnisoplegging opgespring en &ldquo;yes!&rdquo; geskree. Enid, die oorledene se suster, het in trane uitgebars.&ldquo;Ek is woordeloos,&rdquo; het sy gefluister en deur haar trane geglimlag voor sy die hof verlaat het.