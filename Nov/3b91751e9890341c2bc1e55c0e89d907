&rsquo;N MAN (25) is in hegtenis geneem en sal vandag in die Baaise landdroshof verskyn vir beweerde verkragting, ontvoering en diefstal. D&iacute;t is nadat twee studente aan die Nelson Mandela Universiteit (NMU) aangeval is. Kol. Priscilla Naidu, &rsquo;n polisiewoordvoerder, s&ecirc; die verdagte is Sondag naby Njoli Square in New Brighton in hegtenis geneem. &ldquo;Die polisie het &rsquo;n tip-off gekry dat die verdagte &rsquo;n insittende was in een van die taxi&rsquo;s in New Brighton.&rdquo;Die arrestasie volg nadat twee studente, onderskeidelik 18 en 20 jaar oud, op 19 Oktober verkrag is. Die studente het &rsquo;n taxi na die Baaise middestad geneem, maar die taxibestuurder het na bewering nie vir die studente gestop waar hulle gevra het nie. &ldquo;Hy het aangery tot by KwaZakhele, waar hy een van die meisies na bewering in die taxi verkrag het.&rdquo; Daarna het hy die studente glo na &rsquo;n huis in KwaZakhele geneem waar albei studente verkrag is. Die volgende oggend het die verdagte die studente by &rsquo;n busstop in die omgewing afgelaai.&ldquo;Al twee studente het toe &rsquo;n saak by die New Brighton-polisiestasie gaan maak.&rdquo; Die verdagte verskyn vandag in die hof op klagte van verkragting, ontvoering en diefstal.