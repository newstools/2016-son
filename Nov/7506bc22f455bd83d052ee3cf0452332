SEKS, drank en geld is die enigste maniere om verskuif te word en &rsquo;n huis te kry.So beweer sommige ontstoke inwoners van die plakkersbuurt Vastrap naby Booysenpark in die Baai se noordelike gebiede.&rsquo;n Groep woedende Vastrap-inwoners het gister die strate ingevaar en paaie versper en bande gebrand.Sommige meen bribes soos seks, whiskey of geld is die enigste maniere om in di&eacute; gebied se verskuiwingsprojek &rsquo;n huis te kry.Die verskuiwingsprojek het &rsquo;n paar jaar gelede begin en die eerste fase van inwoners is verlede jaar na &rsquo;n Baaise gebied genaamd Qunu verskuif. &rsquo;n Inwoner wat verkies on anoniem te bly vertel &rsquo;n groep name is van die behuisingslys afgehaal. &ldquo;Ons het die lys in die hande gekry en langs &rsquo;n hele paar name word aangedui die aansoek is teruggetrek.&ldquo;Nou hoe de hel is dit moontlik as ons so graag huise wil h&ecirc;?&rdquo; vra sy.Die vrou meen die projek word deur korrupsie gekenmerk.Sy dring daarop aan dat Athol Trollip, die uitvoerende burgemeester van die Nelson Mandelabaai-metro, na die inwoners se probleme moet kom luister. &ldquo;Daar is geen ontwikkeling in Vastrap nie, geen krag of water nie en die toestand van ons huis is &rsquo;n gemors.&rdquo;Sy wil ook weet hoekom daar nie werkgeleenthede vir die inwoners se kinders is nie. Venetia Zealand, ook &rsquo;n inwoner, beweer in Qunu is een persoon sommer die eienaar van vyf huise.&ldquo;Dis &rsquo;n regeringsprojek, maar daar is mense wat R600 betaal vir huur,&rdquo; beweer sy.Zealand vertel Vastrap-inwoners mag ook nie eens aanbouings aan hul shacks doen nie. Charlon Blaauw is gatvol dat hul mense so vir al die jare sukkel met huise.&ldquo;Ons het hoe lank terug aansoek gedoen vir huise en hier sit ons nog op die vlak.&rdquo;&rsquo;n Jong ma wat verkies om anoniem te bly, beweer jong meisies trek in huise in, want hulle seks die behuisingsbeamptes. Mthubanzi Mniki, &rsquo;n munisipale woordvoerder, het gevra dat alle navrae per e-pos aan hom gerig word. Teen druktyd is geen antwoorde verskaf nie.Kapt. Sandra Janse van Rensburg, &rsquo;n polisiewoordvoerder, was nie gister bewus van die voorval nie.