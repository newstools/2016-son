&lsquo;n Week gelede het hy emosioneel geraak en trane in die o&euml; gehad, toe hy verduidelik waarom hy in Saxonwold &ndash; waar die Guptas woon, was. En vandag toe kondig Brian Molefe sy bedanking van die kragreus. &ldquo;Ek het, in belang van goeie regering, besluit om diens by Eskom op 1 Januarie 2017 te verlaat,&rdquo; lees &lsquo;n verklaring deur Molefe. &ldquo;Ek doen so vrywilliglik. Ek bring hulde aan die ondersteuning wat ek geniet sedert ek ingestap het, van die voorsitter, die raad en diegene met wie dit &lsquo;n plesier was om mee te werk. Ons het Eskom saam omgedraai. Ek sal nou tyd neem en reflekteer op my volgende loopbaan besluit.&rdquo; Molefe se aankondiging is kort op die hakke van die Openbare Beskermer se staatskapingbewerings, waar die staatsbeheerde baas ook in genoem word. Molefe se goeie verhouding met die Gupta-familie is ook een van die sleutel bevindinge in die verslag. Die verslag noem ondermeer hoe ondersoekbeamptes selfoonrekords gebruik het om die talle kere wat Molefe die Guptas besoek het, te bepaal. Dit noem verder die Eskom raad is verkeerdelik aangestel, daar sekere konflikte was en die minister van openbare ondernemings, Lynne Brown, het geen stappe geneem om die konflik te verhoed nie. Molefe s&ecirc; sy bedanking is glad nie &lsquo;n skulderkenning nie. &ldquo;Dit is nie &lsquo;n skulderkenning nie. Dit is wat ek voel is die regte ding om te doen, in belang van die maatskappy en goeie regering. &ldquo;Ek loop nou, omdat dit in belang van Eskom en die publiek is.&rdquo;