TALLE klagte oor Guy &shy;Fawkes het Woensdag by Baaise polisiestasies ingestroom en die polisie waarsku dat polisietoesig in die northerns volop sal wees in die naweek. Volgens kapt. Priscilla Naidu, &rsquo;n polisiewoordvoerder, het klagte wat met Guy &shy;Fawkes verband hou, van Woensdag begin instroom. &ldquo;Klagte het ingestroom oor diegene wat tyres brand en rondswaai. &ldquo;Inwoners moan ook oor geboue in die Bethelsdorp-gebied wat beskadig is weens onwettige Guy Fawkes-aktiwiteite.&rdquo;Naidu waarsku ook dat ouers hul kinders onder beheer moet hou gedurende die Guy Fawkes-naweek. &ldquo;Maak seker dat kinders nie betrokke raak by enige gevaarlike of onwettige aktiwiteite nie.&rdquo;Sy s&ecirc; polisietoesig sal die naweek volop wees in die northerns. &ldquo;Polisiebeamptes sal hul rondes in die northerns doen en spesifiek op die uitkyk wees vir onwettige Guy &shy;Fawkes-aktiwiteite.&rdquo; Volgens Naidu sal diegene wat by enige onwettige Guy Fawkes-bedrywighede betrokke is, in hegtenis geneem word. &ldquo;Enigeen wat tyres brand, sal toegesluit word en so &rsquo;n persoon kan net op borgtog vrygelaat word.&rdquo; Naidu het ges&ecirc; die polisie sal geen simpatie betoon nie. &ldquo;Die polisie sal geen geweld gedurende Guy Fawkes toelaat nie,&rdquo; s&ecirc; genl. Dawie Rabie, klusterbevelvoerder van die Mountweg-polisi&euml;ringsgebied. Hy het ook bygevoeg dat die polisie hul hande reeds vol het met ander misdade en s&ecirc; dat persone wat tyres brand op die plek in hegtenis geneem sal word. Volgens die Animal Anti-Cruelty League (AACL) se Beverley Rademeyer is dinge woes di&eacute; tyd van die jaar in die northerns. &ldquo;Laas jaar het hulle ons voertuig met klippe bestook. Die hele Highfieldweg in Schauderville is afgesper met tyres wat hulle gebrand het.&rdquo;Rademeyer s&ecirc; dat die veiligheid van diere baie belangrik is.&ldquo;Mense moet asseblief nie hul honde vasketting gedurende Guy Fawkes nie, want die diere raak mal en word ernstig beseer soos hulle probeer weghardloop. &ldquo; &rsquo;n Hond wat vasgeketting is, kan sy nek oopskeur en ook ander beserings opdoen.&rdquo; Intussen gee Rademeyer ook &rsquo;n paar tips om diere veilig te hou. Volgens Rademeyer is dit belangrik dat diere te alle tye veilig voel. &ldquo;As jy die diere in jou huis hou, sit die TV aan of speel musiek hard. &ldquo;Dit sal die diere se aandag van die Guy Fawkes-aktiwiteite aftrek.&rdquo;