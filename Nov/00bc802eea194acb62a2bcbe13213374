FAIRY tales het kinders nog altyd gaande gehad.Die Laerskool Vanguard in Welcome Estate het onlangs &rsquo;n opvoering oor die verskillende &ldquo;once upon a time&rdquo; fairy tales aangebied. Di&eacute; jaarlikse konsert het &rsquo;n moderne storielyn met dans en R&amp;B-musiek gehad. Die storie handel soos volg: Dit skop af met Romeo en Juliet wat op soek na ware liefde is. Die gehoor was vasgenael aan die twee verliefdes wat deur &rsquo;n betowerende woud stap en Rooikappie ontmoet, wat Beyonc&eacute; se hit &ldquo;Single Ladies&rdquo; opvoer. Hier kom hulle op die drie varkies af, en Wolf raak sommer hul beste vriend. Sneeuwitjie en haar twee jaloerse susters het ook &rsquo;n rol te speel in die opvoering. Selfs Michael Jackson met sy song &ldquo;Thriller&rdquo; het op die verhoog uitgestiek.Quinten Greeff, die regisseur, en Simone Newman as mederegisseur van die produksie, was baie emosioneel oor die sukses van die show. Greeff het ges&ecirc;: &ldquo;Ek moet almal bedank wat by die produksie betrokke was. Alles wat op die verhoog te siene was, het ons self ontwikkel en gemaak.&rdquo;Dit het hulle ses maande geneem om die produksie op die planke te kry.Hy s&ecirc;: &ldquo;Dis &rsquo;n kans om kinders bloot te stel aan die w&ecirc;reld van die verhoog en akteur wees.&rdquo; Medeleerders en skoolouers was net so opgemaak oor die puik vertoning.