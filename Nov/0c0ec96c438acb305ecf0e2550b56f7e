&rsquo;N OOS-KAAPSE polisiekonstabel is gister vir drie jaar tronk toe gestuur vir &rsquo;n bribe van R100. Landdros Louis Claassen het Mthetho Makwena gister in die Baaise handelshof gevonnis. Makwena was ten tyde van die voorval op 26 Mei 2012 &rsquo;n polisiekonstabel verbonde aan die polisiekantoor in Jansenville. Op daardie dag het hy en konst. Urice Tatum Roman checkpoint-patrollies op die N9 tussen Graaff-Reinet en Middelburg gedoen. Terwyl hulle met hul pligte besig was, het hulle &rsquo;n wit Toyota Fortuner afgetrek. Die bestuurder het, luidens die klagstaat, erken hy was nie in besit van &rsquo;n geldige bestuurslisensie nie. Makwena het toe die bestuurder versoek om hom te voet na die polisievoertuig toe te volg. Die bestuurder en sy passasier, Pieter Erasmus, het dit gedoen. By die polisievoertuig het Makwena nie &rsquo;n J534 skriftelike notice aan die bestuurder uitgereik om in die hof te verskyn nie. Hy het &rsquo;n bribe van R100 van Erasmus aanvaar en die bestuurder en Erasmus toegelaat om die toneel te verlaat sonder enige verdere optrede.