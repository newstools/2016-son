DAAR was gister onsekerheid oor presies waar Lu&shy;thando Siyoni in hegtenis geneem en geboei is.Adv. Terry Price, lawyer van Christopher Panayio&shy;tou, het gister in kruisverhoor aan lt.kol. Willie Mayi ges&ecirc; toe landdros Abigail Beeton verlede jaar in Christopher se borgtogaansoek gevra het waar Siyoni in hegtenis geneem is, het adv. Marius Stander, staatsaanklaer, geantwoord by die kroeg.Hierop het Mayi ges&ecirc; hy het Siyoni nie by die Infinity Cocktail Bar in hegtenis geneem nie.Price het toe ges&ecirc; Stander het Beeton so geantwoord omdat Mayi dit so aan hom (Stander) oorgedra het.Price het aan Mayi ges&ecirc; die ondersoekbeampte in die saak, kapt. Kanna Swanepoel, het in sy verklaring van 2 Mei 2016, toe die staat borgtog teengestaan het, ook genoem Siyoni is by Infinity gearresteer en geboei.Mayi het gereageer deur te s&ecirc;: &ldquo;Hy is nie daar gearresteer nie. Ek het hom nooit by Infinity geboei nie.&rdquo;Price het aan Mayi genoem as Siyoni nie &rsquo;n woord vir hom in KwaNobuhle ges&ecirc; het nie, sou hy niks teen hom (Siyoni) gehad het nie.&ldquo;Al wat jy teen hom gehad het, was Babalwa (Break&shy;fast) se verklaring.&rdquo;Volgens Price moes Mayi vir Siyoni gewaarsku het hy hoef nie te gaan uitwys waar die geld was nie.Mayi het toe ges&ecirc; Siyoni het vrywillig gaan uitwys waar die geld was.Volgens Mayi was dit nie nodig om &rsquo;n lasbrief te h&ecirc; toe hy en sy span Breakfast se ouerhuis deursoek het nie.