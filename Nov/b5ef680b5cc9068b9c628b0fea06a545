DIE cops van Mitchells Plain het gister vinnig gereageer en &rsquo;n man met &rsquo;n vuurwapen en gekaapte kar gearresteer.Volgens lt.kol. Andr&egrave; Traut, &rsquo;n polisiewoordvoerder, het polisielede &rsquo;n verdagte VW Golf met vier insittendes in Woodlands sien ry.&ldquo;Die verdagtes het die polisie gesien en weggejaag. Ons lede is agterna. &ldquo;Die kar het gestop en drie mans het weggehardloop, maar &rsquo;n 26-jarige is gevang en gearresteer.&rdquo;Volgens Traut is daar ook &rsquo;n vuurwapen gekry wat uit die kar gegooi is.&ldquo;Daar is vasgestel dat die Volkswagen die oggend in Pelican Park ge-hijack is.&rdquo;Die verdagte sal binnekort in die hof in Mitchells Plain verskyn. Die ander verdagtes is nog soek.