&lsquo;n Nasionaal bekroonde onderwyser van Plettenbergbaai is Donderdag in die Knysna Streekhof van seksuele aanranding van &lsquo;n 10 jarige, wat in sy klas was, vrygespreek. Leigh Dunn (42) wat die onderwysdepartement se nasionale onderwystoekenning in 2012 gekry het, het onskuldig gepleit. Na slegs die getuienis van &lsquo;n maatskaplike werker en die kind het landdros Eugenia Jacobs hom onskuldig bevind. Die kind het tydens kruisverhoor getuig die misdaad waarvan sy onnie beskuldig word het nie plaasgevind nie. Die onnie is verlede jaar op 22 Junie gearresteer na bewerings dat hy &lsquo;n seun by die swembad in Plettenbergbaai seksueel aangerand het. Dunn s&ecirc; hy is dankbaar dat 18 maande se trauma nou tot &lsquo;n einde en die waarheid uit gekom het. &ldquo;Ek kon dit nie glo toe die saak tot &lsquo;n einde kom nie. Ek verwag dat dit vir nog &lsquo;n geruime tyd sou sloer.&rdquo; Hy noem dat terwyl die saak oor sy kop gehang het, het hy nooit enige negatiwiteit van die gemeenskap ervaar nie. &ldquo;Ek dra ook geen haat in my nie, veral nie teenoor die kind nie. Ek sien dit as &lsquo;n geleentheid. Jy groei nie as jy bo op die berg is nie, jy groei terwyl jy in die vallei is.&rdquo; &ndash; iol.co.za