&rsquo;N GESKORSTE predikant van die AME-kerk het di&eacute; week &rsquo;n interdik van die biskop van di&eacute; kerk gekry om op te hou om di&eacute; kerkleier in die openbaar te beswadder.Biskop David Daniels, leier van die African Methodist Episcopal (AME)-kerk, het vir eerw. Jo-Andr&eacute; van Schalkwyk (51) van Athlone &rsquo;n hofbevel gestuur waarin hulle hom s&ecirc; om op te hou om lasterlike stellings of uitlatings teen die kerk en sy biskop in die media en sosiale media te maak.Dit kom nadat hy die biskop onder meer &rsquo;n &ldquo;baboon&rdquo; genoem het. Van Schalkwyk s&ecirc; hy was sedert 1991 deel van die AME-kerk, asook predikant van verskeie gemeentes.In &rsquo;n verklaring s&ecirc; die biskop dat die hele storie in September 2014 begin het toe twee gemeentelede formele klagte teen Van Schalkwyk gel&ecirc; het oor onder meer naamskending van die biskop en misbruik van kerkversekering. Luidens die verklaring het Van Schalkwyk hom vererg tydens &rsquo;n tugverhoor en teenoor die komitee vulg&ecirc;re taal begin gebruik en glo ges&ecirc;: &ldquo;F*k die komitee,&rdquo; &ldquo;voertsek&rdquo; en &ldquo;loop k*k&rdquo; en uit die vergadering geloop. In Desember verlede jaar het die kerk se komitee hom skuldig bevind aan die klagte en hom geskors.Die verklaring noem ook dat Van Schalkwyk in Junie vanjaar pamflette aan sowat 300 afgevaardigdes van die AME-kerk by &rsquo;n konferensie uitgedeel het. &ldquo;Die pamflette het verskeie lasterlike stellings oor my en my medelede van die kerk bevat,&rdquo; noem biskop Daniels in sy verklaring. In die pamflette het glo gestaan dat Van Schalkwyk strafregtelike klagte teen Daniels gaan indien vir &ldquo;geldwassery, afpersing en belastingontduiking&rdquo;.Daniels noem verder dat Van Schalkwyk hom daarvan beskuldig dat &ldquo;ek sy pensioengeld gesteel het en het na my verwys as &rsquo;n dief&rdquo;.In &rsquo;n prokureursbrief in Oktober van die prokureursfirma Webber Wentzel namens die AME-kerk en biskop Daniels, eis hulle dat Van Schalkwyk onder meer die &ldquo;baboon&rdquo;-inskrywing en ander laster&shy;like bewerings moet verwyder. Hulle eis ook dat hy moet onderneem om op te hou om enige verdere lasterlike bewerings teenoor hul kli&euml;nte te maak.Van Schalkwyk het di&eacute; week aan Son op Sondag bevestig dat hy die biskop &rsquo;n &ldquo;baboon&rdquo; genoem het. Hy s&ecirc; hy wil steeds weet waar sy pensioengeld is. Hy het onlangs &rsquo;n brief van Momentum-versekering gekry dat hy net R1 147,94 in sy pensioenfonds het. &ldquo;Ek soek net my geld, dan sal ek die kerk los. Ek het oor die jare sowat R200&shy; 000 tot my pen&shy;sioenfonds bygedra, so waar is my geld?&rdquo; Van Schalkwyk s&ecirc; hy wag al twee jaar op sy pensioenfonds. Hy s&ecirc; hy het weer in Oktober by &rsquo;n AME-konferensie bedank.