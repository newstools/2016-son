DIS soos d&eacute;j&agrave;-vu! So voel ons oor die hele Jacob Zuma-sage. Ons was mos al herhaaldelik by hierdie punt waar Zuma sy handel en wandel moes verduidelik. En elke keer is daar die afwagting dat Zuma di&eacute; keer gaan val. Ondanks druk vir sy bedanking uit alle oorde, het die ANC-leiers egter nog elke keer wal gegooi en geweier om hom te herroep. Die Zuma-kat is van plan om &aacute;l nege sy lewens te gebruik en ons is duidelik nog nie by nommer 9 nie.Ons moet in gedagte hou Thuli Madonsela, die vorige openbare beskermer, se ondersoek na staatskaping het gekom n&aacute; onthullings deur die media en sekere ANC-hooggeplaastes.Hulle het aan die lig gebring daar was verskeie ontmoetings tussen die Guptas en ons kabinetsministers, ANC-lede wat vir kabinetsposte geoormerk was en selfs leiers van staatsentiteite. Die Guptas, Indiese sakemagnate, het hul noue verbintenis met Zuma gebruik om kontrakte, tenders en gunste te bekom. Hulle het hulself so verhewe geag dat hulle selfs met hul privaat straler op &rsquo;n nasionale sleutelpunt, die Lugmagbasis Waterkloof, geland het. Hulle kon ook dikteer wie poste in die kabinet moes kry en wie ontslaan moes word.Hierdie onsmaaklike situasie het opposisiepartye genoop om die openbare beskermer te nader en &aacute;l hierdie aantygings te ondersoek.Haar verslag wat di&eacute; week uitgereik is, bevestig wat reeds in die media uitgelek is. Haar opdrag dat &rsquo;n regterlike kommissie van ondersoek aangestel word om die bewerings deeglik te ondersoek, kan die sage verder uitrek.Die ANC kan die land en sy mense baie pyn en lyding spaar deur die moed van sy oortuiging te h&ecirc; en Zuma te herroep. Suid-Afrika is by &rsquo;n kruispad en net die ANC kan die rigting aandui. Ons wag soos gewoonlik in spanning om te sien wat hy gaan doen.