Rugbymal van die Baai skryf:Die stryery onder ondersteuners van die Springbokke en die All Blacks in die Nelson Mandelabaai-metro is nogal skokkend.Ek is &rsquo;n Bok-ondersteuner in murg en been, maar sommige van my mede-ondersteuners het darem die kat aan die agterent beet.Ons Springbokke is die laaste wat vermakerig kan wees omdat Ierland vir Kieran Read, kaptein, en sy All Blacks verlede naweek met 40-29 geklop het.Die All Blacks het &rsquo;n afdag gehad en die Iere was skitterend.Albei daai spanne sal die Bokke tans met gemak op hul baadjie gee.Wanneer die Bokke die All Blacks klop, kan ons &rsquo;n bietjie brag, maar nie wanneer die Iere die Kiwi&rsquo;s &rsquo;n loesing gee nie.Ek moet byvoeg dat plaaslike All Black-ondersteuners nog nooit goeie wenners, of soos nou bewys is, goeie verloorders was nie.Almal het &rsquo;n reg om die span van hul keuse te ondersteun. Maar om alewig op die Bokke te hamer, maak dan nie sin nie. Bepaal jou by jou eie span en gaan liewer aan oor hoe goed of sleg hulle gespeel het.Ek dink &rsquo;n baie moeilike tyd l&ecirc; vir Allister Coetzee, breier, en sy Bokke voor. Die spelers wat tot Allister se beskikking is, het beperkte talent en dit lyk nie asof hy bereid is om nuwelinge in te bring nie.