Al wat sy wou doen is haar kleinkind in die kot neersit om te slaap. Nou is die ouma van Alabama &lsquo;n internet sensasie. Valerie Routh Sharp het haar kleindogter verlede Vrydag in die kot gesit. Aangesien sy bietjie aan die kortkant is, het sy van die bankie langs die kot gebruik gemaak om die kind neer te l&ecirc;. Die baba monitor wys hoe Sharp dan, kop eerste, inval &ndash; terwyl sy steeds die kind vashou. Gelukkig is die 61-jarige en die baba albei okay. Sharp het haar dogter vertel, maar hulle het nooit tyd gekry om daarna te kyk nie. Nikki Bishop het aan haar man ges&ecirc; hulle moet dit kyk voor die video homself op die monitor delete. Haar man het dit afgelaai en aan haar by die werk gestuur en Nikki het dit op Facebook gelaai. Sy noem sy het gedink net familie en vriende gaan dit sien. &ldquo;So baie mense het my holle in die lug gesien,&rdquo; was Sharp se reaksie. &ndash; HuffingtonPost