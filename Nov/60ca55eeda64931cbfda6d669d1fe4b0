INWONERS versoek dat die Stad Kaapstad eerlik moet wees oor waarom die Morkel Cottage-behuisingsprojek in die Strand nou al drie maande stilstaan.Jan Vaas, &rsquo;n gemeenskapsleier, s&ecirc;: &ldquo;Ek het die kontrakteur drie maande laas op site gesien.&ldquo;Die kontrakteur is Asla Devco en meer as 500 huise moet gebou word.&ldquo;Daar is wel gerugte dat daar &rsquo;n dispuut tussen die stadsraad en Asla ontstaan het.&rdquo;Die kontrakteur wou nie kommentaar gee nie. Vaas s&ecirc;: &ldquo;Die huise moes al in 2008 voltooi gewees het. Waarom moet die armes altyd vir &rsquo;n pop gevat word?&rdquo;Benedicta van Minnen, die Stad se mayco-lid vir behuising, s&ecirc; die projek staan nie stil nie.&ldquo;Die eerste fase vir grondwerke is voltooi en daar sal nou voortgegaan word met die interne dienste. &ldquo;Die eerste huise sal teen die middel van 2017 gebou word,&rdquo; belowe sy.