DIE Wes-Kaapse regering het weer die kwessie van bendegeweld op die Kaapse Vlakte misgekyk.S&oacute; het Tony Ehrenreich, Wes-Kaapse sekretaris van Cosatu, gister verklaar nadat dr. Ivan Meyer, provinsiale minister van finansies, die middeltermyn-begroting bekendgestel het.In di&eacute; &ldquo;mini-begroting&rdquo; vir 2017 tot 2020 sal die departement van vervoer en openbare werke na verwagting die grootse aandeel ontvang.Die begroting van die Wes-Kaap is na raming R56.023 miljard vir die boekjaar 2017/2018, nagenoeg R59.796 miljard vir 2018/19 en R64.083 miljard vir 2019/20.Vir die hoofbegroting van die huidige boekjaar sal daar na verwagting R216.805 miljoen vir infrastruktuur-ontwikkeling opsy gesit word.Die provinsiale departemente van onderwys, ekonomiese groei en toerisme, gesondheid en behuising kry onderskeidelik R142.492 miljoen, R100 miljoen, R59.894 miljoen en R20.173 miljoen.Dis bo en behalwe die geld in die begroting wat reeds vanjaar bekendgemaak is.Ehrenreich merk op daar is geen bykomende geld aan die departement van gemeenskapsveiligheid beskikbaar gestel nie.Hy s&ecirc;: &ldquo;Die regering het weer versuim om die kwessies aan te pak waarmee die gemeenskappe worstel.&ldquo;Die aangepaste begroting is die perfekte geleentheid om mislukkings te takel.&ldquo;Die regering het nog altyd versuim om kwessies oor veiligheid op die Kaapse Vlakte aan te roer.&ldquo;Dit beteken n&oacute;g kinders gaan die skool verlaat en die bendegeweld gaan net verder toeneem.&rdquo;Meyer verduidelik die w&ecirc;reldwye ekonomiese krisis het &rsquo;n negatiewe impak op die land se geldsake gehad.Asof d&iacute;t nie genoeg was nie, het politieke onsekerheid, elektrisiteitstekorte, &rsquo;n gebrek aan water en die droogte ook ons ekonomie benadeel, s&ecirc; Meyer.Hy voeg by: &ldquo;Een van die feite in Suid-Afrika is dat die SA regering se salarisrekening, plus alle maatskaplike toelaes plus die delging van skuld 69% van die regering se uitgawes kos.&rdquo;Meyer noem behuising as &rsquo;n belangrike sektor in die provinsie wat verder ontwikkel moet word.Hy verwys na &ldquo;die ontwikkeling van volhoubare ge&iuml;ntegreerde menslike nedersettings in die Wes-Kaap wat inwoners toegang sal gee tot maatskaplike en ekonomiese geleenthede naby aan die plek waar hulle woon&rdquo;.Van die provinsie se belangrikste projekte is onder meer die opgradering van die Borcherds Quarryweg-wisselaar op die N2-snelweg.Daar is ook die wisselaar van die N1- en N7-snelwe&euml; wat ook opgegradeer word om die Wes-Kaapse ekonomie &rsquo;n verdere hupstoot te help gee, s&ecirc; Meyer.