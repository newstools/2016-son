HULLE het hom ver&shy;seker dat &rsquo;n &ldquo;geldjie&rdquo; sy kant toe sou kom uit sy pa se boedel.Maar hy wou nie wag nie en het toe sy oom met &rsquo;n ysterpyp toegetakel totdat hy in &rsquo;n plas bloed dood is.&rsquo;n Bejaarde egpaar van Pacaltsdorp in die Suid-Kaap kan eenvoudig nie glo hul seun is so wreed vermoor nie &oacute;f dat hul kleinseun hom so wreed aangerand het nie.Volgens ouma Lenie Hartnick (71) gaan dit alles oor erfgeld. Haar een seun Patrick (55) is sowat twee maande gelede in &rsquo;n motorongeluk dood en daar was geld in sy bankrekening wat hy agtergelaat het.&ldquo;Sy seun het hier ingekom en gevra of sy pa enigiets gelos het. Ek het vir hom ges&ecirc; sy pa het vir hom &rsquo;n geldjie nagelaat, maar dat hy dit later sal kry. My ander seun is die een wat die geld in die huis hanteer.&rdquo;Sy s&ecirc; dit is t&oacute;&eacute; dat haar kleinseun omgaan na die kamer van haar ander seun, Ernst, en hy wou toe weet waar sy erfgeld is.&ldquo;Die kind is op tik,&rdquo; sug ouma Lenie.Chantell Filander, &rsquo;n buurvrou, s&ecirc; sy het op die noodlottige dag gehoor die twee stry.&ldquo;Ek het gehoor hoe hulle woorde wissel. Toe hoor ek &rsquo;n harde slag. Toe hoor ek &rsquo;n sleepgeluid soos die seun vir Ernst gesleep het na die slaapkamer. Ek het net gehoor Ernst s&ecirc; vir die seun &lsquo;nee&rsquo;.&ldquo;Dis t&oacute;&eacute; dat die seun na ons hardloop en ek sien dat hy vol bloed is. Toe s&ecirc; hy vir my pa: &lsquo;Kom kyk hier binne.&rsquo;&ldquo;Maar my pa wou nie. Ek het gegaan en toe ek daar aankom, was Ernst klaar oorlede. Hy was vol bloed.&rdquo;Volgens &rsquo;n ingeligte het die seun die moordwapen, &rsquo;n ysterpyp, afgewas en onder &rsquo;n bed versteek. &rsquo;n Polisiehond het dit glo uitgesnuffel.&rsquo;n Hartseer ouma Lenie kan nie glo dat haar tweede seun ook nou dood is nie.&ldquo;Ek kan nie glo my kind het so wreed gesterf nie. Hy was so geliefd en die kinders in die buurt het hom &lsquo;pappa&rsquo; genoem, want hy was altyd bereid om te help waar daar &rsquo;n probleem is,&rdquo; s&ecirc; sy.Oupa Piet Hartnick (77) s&ecirc; hy was daar toe die buurvrou die ontdekking gedoen het.&ldquo;Ek was diep geskok toe ek my kind in sy kamer sien l&ecirc; met sy gesig op die grond in &rsquo;n plas bloed. Ek het hom twee keer geroep en hy het net &lsquo;dadda&rsquo; ges&ecirc; en sy kop laat sak en stil geword.&rdquo;Volgens Hartnick was sy seun se hele kop oopgekloof en die kamer vol bloed.Kapt. Malcom Pojie, &rsquo;n polisiewoordvoerder, het die voorval bevestig, maar s&ecirc; geen arrestasies is al gemaak nie. Forensiese bewyse is na Kaapstad gestuur en &rsquo;n deurbraak word binnekort verwag.