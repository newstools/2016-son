DIE familie van &rsquo;n polisievrou wat Dinsdagaand aan diens doodgeskiet is, s&ecirc; hulle het hul steunpilaar verloor.Een van die drie mans wat vermoedelik konst. Amanda Ladlokova vermoor het, is intussen aangekeer en loop m&ocirc;re hof.Ladlokova (33) en haar kollega, &rsquo;n manlike sersant, was besig om &rsquo;n hofinterdik aan iemand in Acacia Park, Phillipi-Oos te bedien toe hulle aangeval is.Die getroude Ladlokova van N2 Gateway in Delft is op die toneel dood Haar kollega (39) is in &rsquo;n kritieke toestand in die hospitaal.Die twee cops is ook van hul dienspistole beroof.Die Wes-Kaapse polisie&shy;bestuur het gister die aanval op die twee beamptes ten sterkste veroordeel.Ladlokova se neef, Yanela Mkhanyeli, s&ecirc; gister die familie het nog baie dinge van haar verwag.Mkhanyeli (27) verduidelik: &ldquo;Sy (Ladlokova) was die een wat altyd gepraat het van hoe sy ons huis in die Oos-Kaap sal mooimaak.&ldquo;Sy was baie betroubaar. &rsquo;n Steunpilaar waarop ons kon almal vertrou. Niemand van ons het kortgekom nie.&ldquo;Ons as die familie is baie bedroef oor die voorval.&ldquo;Dit het as &rsquo;n skok vir ons almal gekom.&rdquo;Volgens Mkhanyeli het Ladlokova drie kinders, &shy;waarvan die jongste maar net nege maande oud is.Hy s&ecirc; verder: &ldquo;Die driejarige en die babatjie weet &shy;natuurlik nie wat het gebeur nie.&ldquo;Maar die oudste, die 14-jarige, het soos die res van ons gehuil.&rdquo; &rsquo;n Woordvoerder van die Valke, kapt. Lloyd &shy;Ramovha, bevestig &rsquo;n 19-jarige man is gisteroggend in verband met die moord op Ladlokova en die skietery van haar kollega in hegtenis geneem. Volgens Ramovha is di&eacute; tiener lid van die trio wat by hierdie skietvoorval &shy;betrokke was.Ramovha s&ecirc;: &ldquo;Hy verskyn na verwagting m&ocirc;re in die Athlone-landdroshof vir moord, poging tot moord en roof met verswarende omstandighede.&rdquo;Die Wes-Kaapse polisiekommissaris, lt.genl. Khombinkosi Jula, s&ecirc; hy veroordeel die aanval op die twee cops.Hy s&ecirc;: &ldquo;Ons gedagtes en gebede is met die polisielid wat om sy lewe veg.&rdquo;Enigeen met inligting oor die voorval het, word aangemoedig om anoniem inligting te SMS na 32211.