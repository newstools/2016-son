&rsquo;N HELPENDE hand is na die slagoffers van die Netreg-brand uitgereik.Anthony Hall, eienaar van die rehabilitasiesentrum Recovery Addicts Empowering Lives, het Dinsdag kontant aan die gesin geskenk.&ldquo;Ek glo die gemeenskap moet mekaar help. Die smart het ons almal geraak,&rdquo; s&ecirc; Hall.Florence Bennett (25), haar suster Gayle (20), albei se kinders, Chadwin (8) Chadley (2) en Daylin (1), sowel as &rsquo;n grootmaakkind, Edwin Adams (11), is in die brand dood.&ldquo;Ons as gemeenskap moet mekaar ophelp. Dit help nie om mekaar te blameer nie. Ons moet almal kerse aansteek vir die ses mense wat in die brand omgekom het.&ldquo;Dit is mense van Bonteheuwel wat my ingeneem het toe ek op straat was. &rsquo;n Mens moet nooit vergeet waarvandaan jy kom nie,&rdquo; meen Hall, wat dwelmverslaafdes op sy plaas rehabiliteer.Hy wou nie die bedrag bekend maak nie.Die kinders se ma en ouma, Rose Bennett (52), was die enigste oorlewende.&ldquo;Ek is baie dankbaar vir die skenking. Ek wil net die begrafnis agter die rug kry,&rdquo; het sy duidelik nog getraumatiseer ges&ecirc;.Hall het al die pad uit Rawsonville gekom om die skenking aan Bennett persoonlik te oorhandig.Die begrafnis is Saterdag uit St. Matthews Rooms-Katolieke kerk in Jakkalsrylaan in Bonteheuwel.