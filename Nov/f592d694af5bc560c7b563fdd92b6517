HONDERDE Kirkwood-inwoners het vandeesweek in lang rye voor die gemeenskapsaal gestaan om hul name op &rsquo;n begunstigdelys vir Hop-huise te plaas. Dis veral inwoners van die woonbuurte Bergsig en Aqua Park wat mor oor die toestand van hul huise. &ldquo;Ons gaan &rsquo;n tweede vergadering vanaand (Donderdagaand) in Aqua Park hou om meer mense se name te kry,&rdquo; s&ecirc; Freddie Avontuur, &rsquo;n inwoner. Volgens een van die gemeenskapslede, Karools Jordaan, het 350 mense Dinsdag opgedaag vir die eerste vergadering. &ldquo;Ons probeer al hoe lank om stem dik te maak oor die behuisingsituasie, maar niemand help ons nie. &ldquo;Dit is hoekom gemeenskapslede nou self opstaan en iets doen vir die mense.&rdquo;Jordaan s&ecirc; hulle het hul name en kontakbesonderhede op &rsquo;n lys geplaas. &ldquo;Einde vandeesmaand beplan ons om Bhisho toe te gaan en daar sal ons die lys aan die LUR vir menslike nedersettings oorhandig,&rdquo; s&ecirc; Jordaan. Son het vroe&euml;r berig oor &rsquo;n paar inwoners wat in vrees slaap weens die toestand van hul huise. &ldquo;&rsquo;n Mens weet nooit wanneer die huismure ineen sal stort nie. &ldquo;Alles breek &ndash; die huise is gevaarlik en onleefbaar,&rdquo; het Freddie Ruiters ges&ecirc;. Phumlani Mbulawa, die munisipale direkteur vir tegniese dienste in die Sondagsriviervallei-munisipaliteit, was gister onbewus van die gemeenskapsvergaderings. &ldquo;Die mense moet die lys aan hul raadslid stuur en daarna sal ek dit kry,&rdquo; s&ecirc; Mbulawa.Volgens Mbulawa werk die munisipaliteit saam met die Oos-Kaapse departement van menslike nedersettings. &ldquo;Maar die departement werk spesifiek aan die beplanning van nuwe projekte. &ldquo;As inwoners die lys na Bhisho stuur, sal hulle dit seker na my terugstuur.&rdquo;