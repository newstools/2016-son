CHAOS het gister by &rsquo;n huis in Jacksonville uitgebreek waar &rsquo;n tikverslaafde laaitie (10) &rsquo;n vrou glo met &rsquo;n klip aangeval het.Die slagoffer verkies om anoniem te bly en was hewig ontsteld by Son se besoek.Sy het uitasem vertel hoe sy di&eacute; &ldquo;onbeskofte&rdquo; kind toe met &rsquo;n stok bygekom het.Volgens die vrou was sy in die huis besig toe haar hond vinnig ingehardloop kom.Sy vertel sy het buite gaan kyk wat die hond so ontstel het en die seun in die straat met &rsquo;n klip in sy hand aangetref. &ldquo;Ek het hom gevra wat hy aan die hond doen. Toe sien ek die groot klip in sy hand en dat dit lyk asof hy my iets daarmee wil aandoen.&ldquo;Ek het vir hom ges&ecirc; hy is rou. Toe vat hy sowaar daai klip en gooi my.&rdquo;Sy lig haar hande van ontsteltenis en laat sak hulle weer magteloos.&ldquo;Ek het agter hom aangehardloop en hom goed geslaan,&rdquo; voeg sy by.Di&eacute; seuntjie, wat met &rsquo;n aggressiewe kyk op sy gesig en o&euml; vol trane na di&eacute; vrou sit en staar, het glo vroe&euml;r die week &rsquo;n ander meisie ook met &rsquo;n klip in die gesig gegooi.Die kind se ma was hartseer en het tydens die buurvrou se relaas heeltyd met &rsquo;n gebo&euml; kop gesit.Sy s&ecirc;: &ldquo;Ek weet nie meer watter kant toe nie. &ldquo;Ek kan nie in die aande slaap nie, want di&eacute; kind slaap mos sommer net uit en dan kom hy dik gerook huis toe.&rdquo;Die kind se antie s&ecirc; sy is nou keelvol vir sy leefwyse.Sy s&ecirc;: &ldquo;Di&eacute; kind is vieslik en worry nie oor grootmense nie. My suster huil elke aand oor haar kinders en ek voel al so sleg daaroor.&rdquo; Albei die ma se kinders (10 en 12) is glo verslaaf aan dwelms. Die tienjarige gebruik glo tik en die ander een rook dagga.Moya Brits, hoof- maatskaplike werker van die Suid-Afrikaanse Raad teen Alkohol- en Dwelmafhanklikheid (Sanca), was geskok toe sy van di&eacute; chaos hoor. Sy het gister ges&ecirc;: &ldquo;Die kinders moes gister (Woensdag) na Dora toe gaan om &rsquo;n psigiater te sien.&rdquo;Brits het albei seuns en hul ma Maandag by Sanca se kantore gesien. &ldquo;Daar is g&rsquo;n rehabilitasiesentrum in die Baai vir kinders onder 13 jaar nie. Dus is Sanca se hande vasgebind.&rdquo; Brits voeg by die kinders moet so gou moontlik by &rsquo;n plek van veiligheid uitkom. &ldquo;Die departement van maatskaplike ontwikkeling se maatskaplike werkers kan die kinders soontoe vat.&rdquo;Brits s&ecirc; gemeenskapslede kan die polisie self bel en dit rapporteer. &ldquo;Die polisie sal die kinders dan by &rsquo;n plek van veiligheid gaan aflaai.&rdquo;Ignacio Schneider het die kids di&eacute; week na sy dwelmslypskool in Bloemendal genooi, maar s&ecirc;: &ldquo;Weens finansi&euml;le redes kon hulle dit nie maak nie en ek het meer tyd nodig met die kinders.&rdquo;