DIE beendere van &rsquo;n half vergete oumagrootjie sal uiteindelik op &rsquo;n waardige manier herbegrawe word.D&iacute;t is die blye tyding wat kaptein Paul Swartbooi van die Namas di&eacute; week in Steinkopf aan wyle Maria &ldquo;Ouma Ghai Hais&rdquo; Cloete se nasate gebring het. Swartbooi was van meet af daarby betrokke om oumagrootjie Cloete se oorskot (slegs die kopbeen) te laat herbegrawe.Die kopbeen was vir die laaste jare in &rsquo;n kartonboksie by die Ho&euml;rskool Steinkopf geb&ecirc;re.Daar is dit glo jare lank gebruik as hulpmiddel in die lewenswetenskap- oftewel biologieklas. Niemand weet meer wat met die res van die geraamte gebeur het nie.Kaptein Swartbooi, ook die voorsitter van Khoisan- en Boesmanaangeleenthede, het verneem dat veral &rsquo;n enkele familielid, ook Maria Cloete (86), graag wil sien haar ouma se beendere word herbegrawe.Di&eacute; week is sy harde werk beloon nadat daar &rsquo;n vergadering met die departement van sport, kuns en kultuur, die Namakwa-distriksmunisipaliteit en Nama Khoi-munisipaliteit in Springbok bel&ecirc; is.Hierdie rolspelers het met ouma Maria en ander afstammelinge vergader oor die herbegrafnis van hul voorouer se beendere.&ldquo;Dis ouma Maria se droom om, voordat sy sterf, haar ouma se oorskot soos &rsquo;n waardige mens te herbegrawe. Tans is sy baie oud en sieklik, maar baie emosioneel oor die nuwe verwikkelinge,&rdquo; s&ecirc; Swartbooi.Volgens Swartbooi sal haar her&shy;begrafnis &rsquo;n sterk inheemse en tradisionele karakter h&ecirc;. Dit sal moontlik op 16 Desember geskied.