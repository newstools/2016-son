&rsquo;N MINDERBEVOORREGTE skool het &rsquo;n lekker boost van &rsquo;n Amerikaanse top-universiteit gekry.Die Stanford-universiteit het van sy studente na Parkwood Prim&ecirc;r gestuur waar daar vir die leerders &rsquo;n nuwe computer lab gevestig word.Volgens twee ingenieurswesestudente van Amerika, Morgan Abbett en Adrienne Johnson, het hulle van Parkwood Prim&ecirc;r gehoor toe hulle besig was met hul praktiese opleiding by hul universiteit.Die hoof, Calvin de Kock, beskryf die studente as engele wat na die skool gestuur is.De Kock verduidelik dat Abbett en Johnson deur &shy;Bottomup, &rsquo;n NGO wat by die skool betrokke is, in kontak met hul skool gekom het.De Kock vertel: &ldquo;Toe hulle die idee pitch oor die computer lab, was ons verheug.&ldquo;Ons het dadelik besef hoe so &rsquo;n sentrum ons leerders en ook die bre&euml; gemeenskap gaan sterk maak en &rsquo;n baken van hoop gaan wees in ons gemeenskap.&rdquo;Volgens Johnson het die twee besoekende studente reeds verlede jaar hul studie voltooi. Hulle is egter so gemotiveerd om die eindresultaat van die sentrum te sien dat hulle besluit het om terug te kom en self in te spring en dit &rsquo;n werklikheid te maak.De Kock spog: &ldquo;As ons klaar is met die sentrum sal hier 40 nuwe rekenaarstasies wees en die gebou sal ook deur sonpanele krag ontvang.&rdquo;Die projek het ook werkgeleenthede geskep. Abbett s&ecirc;: &ldquo;Dis so mooi om te sien hoe mense saamwerk vir &rsquo;n goeie doel.&ldquo;Hulle is so passievol oor die projek en ons is bevoorreg om saam met die leerders en mense te kan werk.&rdquo;Daar kort nog R350 000 om die projek te voltooi.Lesers wat die inisiatief wil ondersteun, kan Abbett by 079 9792127 of Johnson by 060 931 4022 bel.