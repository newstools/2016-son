Een van die tieners wat beskuldig word vir die moord op hul skool se sekretaresse, het glo sy weermag-pa se vuurwapen gesteel. Die vuurwapen is na bewering glo in die moord gebruik. Die twee tieners van Rabboni Christelike skool in Brits &ndash; waar fooie meer as R20,000 &lsquo;n jaar is &ndash; het &nbsp;glo vir Esb&egrave; Koster in die nek geskiet.&nbsp; Koster het verlede Dinsdagmiddag die twee tieners &lsquo;n lift gegee, toe sy glo met &lsquo;n vuurwapen gedwing is om &lsquo;n ander roete te neem. Sy is vasgemaak, in die nek geskiet en in die bosse agtergelaat. Die kar is later in Letlhabile gevind. &lsquo;n Motoris op pad huis toe het Koster se liggaam in die bosse in Brits gevind en die polisie in kennis gestel. Die twee seuns, van 16 en 17 jaar oud, is by die skool gearresteer en van moord, ontvoering en kaping aangekla. Adjudant-offisier Mpeile Talane, polisiewoordvoerder, s&ecirc; Koster se liggaam was ongeskonde toe dit gevind is. Sy was nog ten volle geklee met haar juweliersware en bril. Daar is vroe&euml;r beweer Koster se kar is gevind geparkeer by die huis van een van die seuns se ouma&rsquo;s. Talane s&ecirc; egter dit was verlate in die straat gevind. Alhoewel daar bloedspatsels in die motor gevind is, s&ecirc; Talane hulle kon nog nie vasstel of Koster in die kar vermoor en haar liggaam in die bosse gelaat is nie, en of sy vermoor is waar haar liggaam gevind is. &ldquo;Die moordwapen behoort aan die pa van een van die seuns. Daar is beslag gel&ecirc; op dit en die ondersoek sal ons s&ecirc; hoe dit in die seun se hande beland het en of hy aangekla moet word of nie.&rdquo; Volgens bewerings het die tieners die gun die dag van die moord skool toe geneem. Hulle is glo gesien waar hulle in die personeelkamer vir Koster vir kleefband gevra het en sy dit gegee het. Intussen het die twee verlede week in die hof verskyn en die saak is tot m&ocirc;re uitgestel. &ndash; iol.co.za