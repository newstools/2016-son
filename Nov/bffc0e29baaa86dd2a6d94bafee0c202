Voorskoolse kinders met baie ernstige fiemies is dalk ook meer geneig tot geestesgesondheidsprobleme, blyk uit nuwe navorsing. Kinders wat uiters kieskeurig eet, het meer as dubbel die kans om depressie of sosiale angs te h&ecirc; as kinders wat &rsquo;n wye verskeidenheid kos eet, lui die studie. Selfs minder ernstige fiemies word met sekere sielkundige probleme verbind. &ldquo;Dis nie &rsquo;n eenvoudige verhaal van toegeeflike ouers of bedorwe kinders nie,&rdquo; het prof. Nancy Zucker, direkteur van die sentrum vir eetafwykings by die Duke-universiteit in Noord-Carolina in die VSA, ges&ecirc;. &ldquo;Di&eacute; kinders is besonder sensitief jeens hul interne en eksterne w&ecirc;reld, dus ruik dinge sterker en het hulle dalk intenser gevoelens.&rdquo; Vir hul studie het Zucker en haar kollegas die versorgers van 917 kinders van twee tot vyf jaar oud ondervra. Selektiewe eetgewoontes is algemeen onder hulle. Sowat 20% van die ouers het ges&ecirc; hul kinders toon di&eacute; gedrag die meeste van die tyd of heeltyd, lui die navorsingsverslag in die joernaal Pediatrics. Onder die kinders met selektiewe eetgewoontes het 185 &rsquo;n matige afkeer van kos, wat tot &rsquo;n beperkte dieet lei, en nog 37 het baie erg beperkte eetgewoontes, wat hul vermo&euml; inperk om saam met ander te eet. Sowat twee jaar n&aacute; die eerste onderhoude het die navorsers weer met 187 kinders en hul ouers kontak gemaak en gevind kinders wat selektief eet, het &rsquo;n 1,7 keer groter kans op verhoogde simptome van algemene angstigheid. &rsquo;n Mate van fiemies is normaal en ouers moenie te angstig raak oor hoe hul kinders eet nie, solank hulle teen &rsquo;n normale pas groei en gewig optel, het dr. Helen Coulthard van die De Montfort-universiteit in Leicester, Brittanje, ges&ecirc;. Sy was nie by die studie betrokke nie. &ndash; Reuters Health