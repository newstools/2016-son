DIE Barbarians speel aanvallende avontuurlustige rugby en sal die jong Springbok-span tot sy uiterste beproef.So het Allister Coetzee, afrigter van die Bokke, gister oor m&ocirc;re se kragmeting met die Barbarians in die Wembley-stadion in Londen (afskop 17:00 Suid-Afrikaanse tyd) ges&ecirc;.Coetzee het soos verwag sekere van die jongelinge ingespan, maar &rsquo;n paar van sy keuses het die o&euml; laat rek.Waarom hy Beast Mtawa&shy;rira op loskopstut en Oupa Mohoj&eacute; op vaskopflank gekies het, weet nugter alleen. D&iacute;t terwyl daar talentvolle jong stutte soos Lizo Gqoboka en Trevor Nyakane op die plaasvervangerbank ingesluit is. Uzair Cassiem, wat vanjaar voortreflike rugby vir die Cheetahs in die nr. 7-trui gespeel het, is heeltemal oor die hoof gesien. En dan moet daar gevra word waarom Cheslin Kolbe ook nie in die groep ingesluit is nie. Nes Cassiem sal Kolbe n&aacute; m&ocirc;re se wedstryd huis toe gestuur word. Waarom is di&eacute; spelers dan in die eerste plek saam op toer as hulle nie speelkans kry nie? Toetie het verkies om eerder Jesse Kriel in die laaste vesting in te span nadat Kriel nie vroe&euml;r die mas op buitesenter en vleuel kon opkom nie.Coetzee s&ecirc; in &rsquo;n verklaring: &ldquo;Hulle (die Barbarians) het &rsquo;n uitstekende afrigter van w&ecirc;reldgehalte in Robbie Deans.&ldquo;Hul span is ook gelaai met spelers met baie toets-ervaring. Ons het verskeie van ons talentvolle jong spelers beloon vir hul goeie vertonings in die Superrugby- en die Curriebeker-kompetisie.&ldquo;Dit gaan &rsquo;n groot oomblik vir hulle wees en ons is opgewonde om hulle die geleentheid te gee.&ldquo;Die entoesiasme van die nuwe spelers is aansteeklik. Ek sou baie graag elke speler in die groep &rsquo;n kans gegee het, maar die toer gaan ook daaroor om spelers blootstelling te gee met die oog op die toekoms.&ldquo;Ek is vol vertroue dat hulle selfs harder sal werk om in die groep te bly.&rdquo;Dit sal veral interessant wees om te sien hoe die lostrio-kombinasie van Nizaam Carr, Roelof Smit en Mohoj&eacute; as &rsquo;n kombinasie sal vaar.Die vertoning van die middelveld-kombinasie van Rohan Janse van Rensburg en Francois Venter, sowel as die vleuels Sergeal Petersen en Jamba Ulengo sal ook fyn dopgehou word.Die Suid-Afrikaanse span is: Jesse Kriel, Sergeal Petersen, Francois Venter, Rohan Janse van Rensburg, Jamba Ulengo, Pat Lambie (k), Rudy Paige, Nizaam Carr, Oupa Mohoj&eacute;, Roelof Smit, Pieter-Steph du Toit, RG Snyman, Lourens Adriaanse, Malcolm Marx, Beast Mtawarira. PLAASVERVANGERS: Bongi Mbonambi, Lizo Gqoboka, Trevor Nyakane, Eben Etzebeth, Jean-Luc du Preez, Piet van Zyl, Tian Schoeman, Ruan Combrinck.