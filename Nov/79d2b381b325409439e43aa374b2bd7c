&lsquo;n 19-Jarige wat daarvan oortuig is dat sy swanger is met baba Jesus het op die Dr. Phil-program verskyn, in die hoop om die gasheer se hulp en ondersteuning te kry. Dit ten spyte van haar ma en suster wat dit duidelik gemaak het hulle dink sy is waansinnig. Haley verduidelik in &lsquo;n video voor die onderhoud, ten spyte van ses swangerskaptoetse wat negatief was, is sy oortuig daarvan dat sy nege maande swanger is en die kind van God dra. Sy beweer ook sy het die fetus voel skop. &ldquo;Ek weet my swangerskap is eg. My familie, my vriende en my pastoor glo nie ek is swanger nie. Ek weet dit is Jesus. Ek gee nie om of my familie my onterf nie. Dit is maar net jy glo in Jesus of nie. Ek gee nie om wat &lsquo;n tuis swangerskaptoets of &lsquo;n dokter s&ecirc; nie. As ek geboorte gee, gaan niemand hom ontken nie, want hy is my saligmaker.&rdquo; Haley se ma, Kristi, dring intussen aan haar dogter is nie swanger nie, maar dat sy waansinnig en &lsquo;n kompulsiewe leuenaar is wat aandag soek. Kristi en haar suster lys ander dinge waaroor Haley al gelieg het, insluitende dat sy op American Idol was en dat Eminem haar pa is. &ndash; Cosmopolitan.com