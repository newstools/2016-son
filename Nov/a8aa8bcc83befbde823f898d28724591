VIER verdagtes is in minder as 24 uur deur die polisie se provinsiale bende-eenheid in hegtenis geneem. Kol. Priscilla Naidu, &rsquo;n polisiewoordvoerder, het bevestig dat al die verdagtes na bewering by afsonderlike skietvoorvalle in Malabar en Gelvandale betrokke was. &rsquo;n Man (31) is gister by sy huis in Malabar in hegtenis geneem vir twee sake van poging tot moord. Volgens Naidu het die man en nog &rsquo;n verdagte verskeie skote in Closemoresingel, Malabar, afgevuur. &ldquo; &rsquo;n Groep mense het Maandag omstreeks 16:00 in &rsquo;n jaart gesit toe die verdagtes skote in hul rigting afgevuur het.&rdquo;Naidu het bevestig dat &rsquo;n 57-jarige vrou in haar voet geskiet is en &rsquo;n 17-jarige in die been gewond is. Vroe&euml;r Maandagoggend het daar ook skote in dieselfde straat geklap. Volgens Naidu het is niemand in di&eacute; skietery beseer nie. &ldquo;Vyf verdagtes het drie slagoffers genader en een skoot is afgevuur.&ldquo; &rsquo;n Verdagte (22) is kort daarna gearresteer.&rdquo;Naidu het verder bygevoeg dat terwyl die ondersoekbeamptes nog besig was in Malabar, het hulle twee verdagtes van &rsquo;n ander saak gesien. &ldquo;Die twee verdagtes van 22 en 24 jaar oud is daar in hegtenis geneem vir &rsquo;n saak van poging tot moord wat Sondag plaasgevind het.&rdquo;Volgens Naidu het die verdagtes Sondag 21:30 skote in Go&shy;liathstraat in Gelvandale afgevuur. &ldquo;Albei verdagtes het in &rsquo;n voertuig gery en het verskeie skote in die rigting van twee mans afgevuur. &ldquo; &rsquo;n Man (24) man is in die been getref.&rdquo;Genl.maj. Dawie Rabie, die klusterbevelvoerder, is baie be&iuml;ndruk met die suksesvolle arrestasies van die verdagtes. &ldquo;Ons waarsku alle misdadigers dat ons nie sal rus totdat alle kriminele agter tralies sit nie.&rdquo; Rabie het ook gevra dat gemeenskapslede te alle tye hul samewerking gee.