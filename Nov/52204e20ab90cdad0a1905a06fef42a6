DIE St. Albans-gevangenis is oorbevolk, deurtrek met gangs, geweld en siektes soos vigs en TB, maar steeds is daar honderde mans wat glo elke aand op die vloer moet slaap.Die regtelike inspektoraat vir korrektiewe dienste het verlede maand sy verslag vir die boekjaar 2015-&rsquo;16 bekend gemaak. Regter Johan van der Westhuizen het in Mei oorgeneem as die inspektoraat se ondersoekende regter. Hy was voorheen &rsquo;n regter in die grondwet-hof.Een van die skokkendste statistieke is dat &rsquo;n Baaise tronk, die St. Albans Medium B-gevangenis, met 194% oorbevolk is en &rsquo;n tekort van 709 beddens het. Nkosinathi Breakfast, streekkommissaris van die departement van korrektiewe dienste (DKD), het aan The Herald ges&ecirc; die DKD kyk voortdurend daarna om oorbevolking te verminder.Hy het bygevoeg die tronk het plek vir 3 103 beddens, terwyl daar 5 082 gevangenes is.Die Lusikisiki-tronk is ook ver oorbevolk (193%) en kort 138 beddens.Die Malmesbury-tronk is op 287% die mees oorbevolkte gevangenis in die land.Ook is bevind dat 62 gevangenes in die boekjaar 2015-&rsquo;16 dood is. In die voorafgaande boekjaar is 46 op &rsquo;n onnatuurlike wyse dood.Gevangenes het behoorlik bek uitgespoel. Hulle beweer hulle word gemartel, aangerand en hul besittings ontneem. Die inspektoraat het 60 767 klagtes gekry.In 13 ondersoeke is gevind dat gangsterism die hoofoorsaak van geweld in tronke is.In die algemeen is bevind oorbevolking lei tot die groei van gangsterism, geweld en die versprei van siektes soos MIV/vigs en TB.Die gehalte van mediese sorg, kos en onderwys blyk ook substandaard te wees. Die polisie-en-korrektiewe-dienste-vakbond Popcru het di&eacute; week sy kommer oor die inspektoraat se verslag uitgespreek.Luidens &rsquo;n verklaring maak die verslag scapegoats van korrektiewe beamptes omdat daar onre&euml;lmatighede en rigtingloosheid in die DKD se bestuur van korrektiewe sentrums is.Popcru verwys ook na bewerings dat beamptes by die Helderstroom-tronk in Caledon gevangenes gemartel het.Op &rsquo;n besoek aan die tronk is beeldmateriaal aan Van der Westhuizen getoon waarin beamptes Rottweilers op &rsquo;n gevangene loslaat.Van der Westhuizen het News24 meegedeel hy is nie seker of dit as torture beskou kan word nie.&ldquo;Dis beslis aanranding of kan weldra ook moord of poging tot moord word,&rdquo; aldus Van der Westhuizen.Die beeldmateriaal is al op 4 Januarie verlede jaar opgeneem en Van der Westhuizen was ontstig oor die gebrek aan optrede teen die skuldiges.Popcru meen Van der Westhuizen se uitlatings oor tronkmartelings by Helderstroom is eensydig en bevooroordeeld teenoor die gevangenes.In &rsquo;n verklaring s&ecirc; Popcru Van der Westhuizen is onkundig oor die beamptes se daaglikse onaangename werktoestande.&ldquo;Oorbevolking en &rsquo;n tekort aan personeel het die laaste maande tot verskeie ontsnappings gelei. Oor die land heen was daar ook aanvalle op korrektiewe beamptes.&rdquo;Popcru glo die departement is ongewillig om sy groot uitdagings aan te pak, maar dit is die enigste manier om toestande in sentrums te verbeter.Die vakbond glo die tronk&shy;vo&euml;ls moet ook in die sel in die werk gesteek word om by te dra tot die onderhoud van tronke en korrektiewe sentrums.Popcru doen ook &rsquo;n beroep vir die verbetering van die departement se rehabilitasieprogramme. Dit is aangesien 85% tot 94% van gevangenes weer oortree n&aacute; hul vrylating. &ldquo;Daar is baie uitdagings wat die departement die hoof moet bied wanneer dit by die bestuur en monitering van gevangenes in korrektiewe sentrums kom.&ldquo;Alles kan nie net op korrektiewe sentrums se skouers neergesit word nie.&rdquo;Golden Miles Bhudu, president van die South African Prisoners Organisation for &shy;Human Rights (Sapohr), het aan Netwerk24 ges&ecirc; die parool&shy;stelsel werk nie en laat gevangenes in die steek wat wil wegbly van misdaad af.Die departement van justisie stem egter nie saam nie. Adv. Mthunzi Mhaga, &rsquo;n woordvoerder van die departement, het aan Netwerk24 verduidelik 122 397 gevangenes is tussen 2010 en 2013 op parool vrygelaat.Net 2,7%, of 2 661, van di&eacute; mense is in dieselfde tyd weer aangekeer nadat hulle hul paroolvoorwaardes verbreek of &rsquo;n misdaad gepleeg het.&ldquo;Die departement van korrektiewe dienste werk daaraan om die toesig van mense op parool te versterk.&rdquo;