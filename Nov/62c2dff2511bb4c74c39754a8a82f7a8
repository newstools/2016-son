&rsquo;N OOS-KAAPSE musiekgroep se drome het waar geword toe een van hul liedjies vir die Kumkani FM-toekennings vir ontluikende plaaslike talent benoem is. Die lede van die musiekgroep VISI Media maak die Oos-Kaap trots met hul musiek en hul nuwe album wat vanjaar ge-launch sal word. Die band se naam is saamgestel uit die eerste twee letters in die voorname van Vince Cornelius van Uitenhage en Sikelela &ldquo;Sikaay&rdquo; Ntswahlana van Oos-Londen. &ldquo;Die naam verteenwoordig albei van ons,&rdquo; verduidelik Cornelius.Ntswahlana is die musiekkunstenaar en liedjieskrywer, en Cornelius is die musiekopsteller en producer.Die duo het in 2009 as vriende ontmoet toe Cornelius nog &rsquo;n DJ by &rsquo;n plaaslike club was. In 2015 het hulle aan hul eerste album, The Testimonials Vol. 1, begin werk. Dit bevat 12 songs en word binnekort bekend gestel. Hul song &ldquo;Ukuba Bengazi&rdquo; is in twee kategorie&euml; &ndash; beste liedjie en beste dansliedjie &ndash; benoem. Die toekennings word op 3 Desember in die Baptist City Life-kerk in Quigney, Oos-Londen, uitgedeel. Hul song &ldquo;Ma Africa&rdquo; is in Kumkani FM (95.8 MHz) se aftel-show as nr. 1 gekies. Al hul songs is geregistreer by die SA Musiekregte-organisasie (Samro) en Risa, die oorkoepelende organisasie vir die SA opnamebedryf. &ldquo;Ma Africa&rdquo; kry speeltyd op radiostasies soos Tru FM (100.1 MHz), Mdantsane FM (89.5 MHz) en natuurlik Kumkani FM.Die groep se musikale genre kan as Deep House-dansmusiek, tribal en Soul House geklassifiseer word. VISI Media wil Suid-Afrika aanmoedig om vir hulle te stem sodra die stemlyne op 25 November oopgaan.