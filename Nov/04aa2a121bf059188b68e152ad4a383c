SY PASSIE het hom weggehou van die bendegeweld en dwelms in &rsquo;n gebied waarvan almal altyd &rsquo;n donker prentjie skets.En daarom is die 20-jarige Regan Elie van Bloemendal in die Baai nou &rsquo;n pool-w&ecirc;reldkampioen.Hy het die titel in Oktober saam met die nasionale span in Dublin, Ierland, gewen. Elie s&ecirc; sy passie vir potspel het by &rsquo;n huiswinkel in die Baaise noorde&shy;like gebiede begin.&ldquo;Daar was &rsquo;n game arcade in die winkel en almal het altyd daar pool geskiet.&ldquo;Op die ouderdom van nege jaar het ek my passie ontdek en later het ek goed geraak.&rdquo;Elie, &rsquo;n matriekleerder van die Ho&euml;rskool Sanctor, het hom as 16-jarige by die All Stars-potspelklub in Bethelsdorp aangesluit. &ldquo;Dit het deure vir my oopgemaak, want ek het aan meer kompetisies deelgeneem. Dit het my uit die strate gehou.&rdquo; Intussen het Elie ook ander kompetisies gewen. In 2014 was hy die eerste gekeurde speler in die Suid-Afrikaanse o. 18-span. Hy was daarby in &rsquo;n stadium ook die voorste pool-speler in die Oos-Kaap.&ldquo;Ek is die afgelope drie jaar as &rsquo;n lid van die nasionale span gekies,&rdquo; spog hy. Volgens Elie word net vyf spelers landwyd in di&eacute; span opgeneem.&ldquo;Die nasionale span het aan die w&ecirc;reldkampioenskapsbyeenkoms deelgeneem en ons is trotse wenners,&rdquo; voeg hy by. Elie verduidelik die span het beslis nie teleurgestel nie en het &rsquo;n trofee, twee goue medaljes en &rsquo;n silwermedalje huis toe gebring. Die span het twee goues in die team events en &rsquo;n silwer in die dubbelspel gewen.Elie moedig alle jong mense in die Northerns aan om hul passie en drome te volg. &ldquo;Enige passie kan jou weghou van die slegste dinge in die lewe. &ldquo;Harde werk kom altyd terug na jou toe. &ldquo;Jy moet net nooit moed opgee nie.&rdquo;Volgens hom is dit ook baie belangrik om altyd &rsquo;n balans tussen skoolwerk en buitemuurse aktiwiteite te handhaaf. &ldquo;Aanvanklik was dit moeilik om skoolwerk te doen en pool te speel, maar tydbestuur en balans is die antwoord.&rdquo;Intussen is Elie ook aangewys as een van die vyf finaliste in die Fortuin Northern Community Star Awards se sportman van die jaar-afdeling.