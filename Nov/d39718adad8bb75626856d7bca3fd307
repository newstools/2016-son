&lsquo;n Klerewinkel word daarvan beskuldig dat hy boelies bevorder. Jet Stores word gekritiseer vir die verkoop van meisiesklere met slogans wat daarop gemik is om groepe te isoleer. Een van die rokke wat ongelukkigheid op sosiale media veroorsaak het dra die woorde &lsquo;Jy kan nie met ons sit nie&rsquo;. Clarissa Lester Witten het op die winkel se Facebook-blad hieroor gekla. Die aanhaling kom glo uit die fliek Mean Girls. Witten vra aan Jet om te verduidelik hoe hulle dink om &lsquo;n rok aan &lsquo;n 7-8 jarige met so &lsquo;n slogan te verkoop, okay is. &ldquo;Met al die teen-boelie pogings van skole in die land, kinders wat selfmoord pleeg weens boelie or minderwaardig voel, bemark julle klere wat segregasie bevorder. Dit moet van die rakke verwyder word.&rdquo; Jet het kort daarna reageer dat die klere van die rakke verwyder sal word. DailyVoice berig intussen Beverley Davids wat die Chauncy Teen-Boelie klub begin het, na haar kind op skool geboelie is, s&ecirc; Jet bevorder boelies. &ldquo;As ek so &lsquo;n t-shirt vir my kind koop s&ecirc; ek aan die w&ecirc;reld staan terug jy behoort nie in my binnekring nie, ek is beter as jy. Dit is verkeerd.&rdquo;