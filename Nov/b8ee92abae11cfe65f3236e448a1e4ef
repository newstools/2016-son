&lsquo;AL HET ons pa&shy;si&euml;nte niks en geen ander plek om te gaan nie, het hulle &rsquo;n fasiliteit waarheen hulle kan kom wat enige tyd met die privaat sektor kan meeding.&rdquo;So het Litha Matiwane, die algemene bestuurder van hospitaaldienste by die departement van gesondheid, Vrydag trots ges&ecirc;.Matiwane was een van die eregaste by die bekendstelling van die Dora Nginza-hospitaal se nuwe brandeenheid.Di&eacute; eenheid is danksy verskeie borge pas toegerus met nuwe mediese toerusting wat blykbaar wondere vir pasi&euml;nte wat brandwonde opgedoen het, kan verrig.Dr. Samir Abbas, hoof van die kliniese eenheid, het passievol oor di&eacute; nuwe toerusting uitgewei.Hy s&ecirc; die brandeenheid hier het pas drie nuwe masjiene ontvang wat dokters in staat stel om net &rsquo;n baie klein stukkie gesonde vel te vat en dit te rek om die hele liggaam se brandwonde te bedek.&ldquo;Om &rsquo;n brandwond wat ongeveer 80% van die liggaam beslaan te bedek, vat ons gewoonlik &rsquo;n stukkie gesonde vel, rek dit en bedek daardie wond.&ldquo;Dan sit ons uiteindelik net met die nuwe wond van ongeveer 20%, maar nie meer nie,&rdquo; s&ecirc; Abbas.Met die ReCell-masjien kan hulle &rsquo;n klein stukkie vel baie ver rek en dit in vloeistofvorm oor die hele liggaam spuit.Di&eacute; masjiene, wat glo miljoene rande kos, is op &rsquo;n trial basis aan die hospitaal geskenk.Abbas s&ecirc; hy sal sien hoe goed die masjiene werk en daaraan werk om &rsquo;n paar ekstra masjiene aan te skaf.&ldquo;Ons het ook vandag (gister) amptelik die deposito betaal vir die Aimvine-masjien.&ldquo;Dit sal ons in staat stel om die wond te scan en te sien waar die pyn l&ecirc; sodat ons die behandeling op presies die regte plek kan toepas,&rdquo; het Abbas bygevoeg en trots geglimlag.&ldquo;By hierdie brandeenheid gaan dit nie net vir ons om die wonde te behandel nie. Ons fokus daarop om die pasi&euml;nt gesond genoeg te kry sodat hy of sy terug in die gemeenskap kan gaan en nie &rsquo;n buitestander sal wees nie.&ldquo;Daar is &rsquo;n lewensverhaal agter elke pasi&euml;nt. Ons probeer dit altyd onthou.&rdquo;Benewens die moderne mediese toerusting spog di&eacute; eenheid nou met &rsquo;n nuwe ho&euml;sorgsaal.Die saal bevat onder meer aluminium-skuifdeure, twee nuwe ventilators, ses ekstra beddens, ses monitors, &rsquo;n EKG-masjien, asook lugverkoeling.Dr. Aydin Vehbi, wat ook aan die brandeenheid verbind is, s&ecirc; hulle is baie dankbaar vir die nuwe ho&euml;sorgsaal.&ldquo;Dit was altyd &rsquo;n gesukkel om ons pasi&euml;nte die behandeling te gee wat hulle toekom. &ldquo;Elke keer as ons &rsquo;n pasi&euml;nt nie kon huisves nie weens &rsquo;n tekort aan beddens, moes ons die Livingstone-hospitaal bel en vra of hulle plek het.&ldquo;Hulle het egter net 18 beddens en ons pasi&euml;nte moes met hul pasi&euml;nte om daardie beddens meeding,&rdquo; s&ecirc; Vehbi.Hy wys deur die venster na die omliggende woonbuurte. &ldquo;Ons hospitaal is gele&euml; in &rsquo;n plek waar daar baie shacks is en shacks is geneig om s&oacute; gou aan die brand te slaan.&ldquo;Daar is dus tye waar mense nie brandwonde opgedoen het nie; slegs rook ingeasem het. Sulke pasi&euml;nte het ordentlike ventilasie nodig om te herstel. Hulle het dit nou.&rdquo;Hy voeg by: &ldquo;Met di&eacute; nuwe brandeenheid sal ons lewens red.&rdquo;