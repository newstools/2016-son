SOWAT 10 skoolkinders is in die Baai beseer nadat die taxi waarin hulle gery het in &rsquo;n kop-teen-kop-botsing met &rsquo;n bakkie betrokke was.Niemand het in die ongeluk omgekom nie, maar die bestuurder van die bakkie is blykbaar ernstig beseer.Die taxi het n&aacute; die botsing glo omgeslaan, &rsquo;n tweede voertuig getref en in die bosse tot stilstand gekom.Die ongeluk het omstreeks 08:00 op die hoek van Kaap- en St. Albansweg gebeur.Dean Slater, &rsquo;n paramedikus en woordvoerder van die Trauma Net-ambulansdiens, het ges&ecirc; die oorsaak van die ongeluk is nog on&shy;bekend.Kapt. Johan Rheeder, &rsquo;n polisiewoordvoerder, het die voorval bevestig.Hy het ges&ecirc; sewe van die skoolkinders is in die Living&shy;stone-hospitaal opgeneem. Die polisie ondersoek &rsquo;n saak van roekelose en nalatige bestuur.Intussen het nuus oor die ongeluk soos &rsquo;n veldbrand op Facebook versprei.Lenie Bosch het ges&ecirc; taxi&rsquo;s is &rsquo;n gevaar en sy sien elke dag hulle jaag op en af in haar woonbuurt.Samantha Bronkhorst, blykbaar &rsquo;n onderwyser by die Junior Sekond&ecirc;re Skool St. Albans, het ges&ecirc;: &ldquo;Ek kan eerlikwaar s&ecirc; die taxi was nie die oorsaak van vanoggend (gister) se ongeluk nie. Die bestuurder het saam met die leerders na die hospitaal gegaan en daar by hulle gebly.&rdquo;Retha Lucas en een van haar kinders sou blykbaar ook in di&eacute; taxi gery het, maar hulle het as gevolg van die re&euml;n besluit om maar eerder by die huis te bly.