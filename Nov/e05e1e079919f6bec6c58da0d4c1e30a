OUDTSHOORN. &ndash; Tien jaar agter tralies oor hy die baba met &rsquo;n graaf geslaan het.Daniel van de Berg (27) het gister sy lot in die rondgaande hoog&shy;geregshof gehoor.Regter Rosheni Allie s&ecirc;: &ldquo;Dit is duidelik uit die getuienis van die staat en die beskuldigde dat hy nie bedoel het om die baba, Cecil Oosthuizen, die kind van Marina Ooosthuizen, te slaan nie. Desnieteenstaande het hy nalatig opgetree om die swaar en gevaarlike graaf naby die baba op te lig en te swaai. &ldquo;Die beskuldigde moet besef dat geweld teen vroue te gereeld voorkom.&rdquo;Van de Berg het die baba op Kersdag 2015 met die plat kant van die spitgraaf raak geslaan toe sy ma gekoes het waar sy op &rsquo;n bed in die slaapkamer gesit het.Hy wou haar daarmee slaan omdat sy hom met &rsquo;n mes gesteek het.Allie het bevind dat direkte gevangenisstraf die enigste gepaste vonnis is. Sy het Van de Berg op die klag van strafbare manslag tot ses jaar en die aanranding om ernstig te beseer, tot vier jaar gevangenisstraf gevonnis.