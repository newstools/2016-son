DIE ma wat haar twee dogters en h&uacute;l drie kinders verlede week in &rsquo;n brand verloor het, het gehoor hoe hulle om hulp skree.Rose Bennett het gister ges&ecirc; sy het Woensdag in die vroe&euml; oggendure hulpeloos gestaan toe sy hoor hoe haar kinders se koppe bars.Die tragiese brand het Bennett se twee dogters, Gail (20) en Florence (25), en hul kinders Chadwin, Chadley en Daylin van Netreg weggeruk.&rsquo;n Grootmaakkind van Bennett, Edwin Adams, het ook in die brand omgekom.Bennett, wat Vrydag uit die Somerset-hospitaal ontslaan is, het aan Son vertel sy het die aand van die tragedie van al haar oorlede familielede gedroom.Bennett het nie ernstige brandwonde opgedoen nie en is net op die oor en neus gebrand.&rsquo;n Steeds getraumatiseerde Bennett vertel: &ldquo;Terwyl ek gedroom het, het ek vir myself gevra hoekom al die dooie mense dan nou hier is.&ldquo;Ek was wel bly om hulle te sien, maar het vir myself ges&ecirc; ek moet wakker skrik, maar ek kon nie.&ldquo;Toe ek uiteindelik wakker skrik, het ek net &rsquo;n swart rookwolk gesien.&rdquo;Bennett s&ecirc; sy het onmiddellik almal wakker gemaak en uit die huis gehardloop. Maar die ander was vasgekeer.Bennett verduidelik: &ldquo;Ek het teruggegaan om hulle te roep, maar die rook was te erg.&ldquo;Ek het weer na buite gehardloop en gehoor hoe hulle &lsquo;help, help!&rsquo; skree.&ldquo;Ek het oral vir die mense in die straat gevra om hulle te help, maar dit was te laat.&rdquo;Andrew Simons, die dogters se pa, s&ecirc; toe hy sy dogters en sy kleinkinders se oorskot gaan uitken het, was dit te grusaam om te aanskou.Volgens Simons was die meeste van die liggame tot op die been gebrand.&ldquo;My een dogter het &rsquo;n gat in haar kop gehad.&ldquo;Een van die kinders se onderste bene was heeltemal weggebrand.&ldquo;My dogters se monde het nog net so oopgestaan soos hulle om hulp geskree het.&rdquo;Bennett s&ecirc; hoe sy haar familie se tragedie gaan oorkom, is om voort te gaan met die lewe.&ldquo;Ek het geen ander keuse nie. Hulle is nou klaar dood.&rdquo;Volgens Bennett het die Stad Kaapstad aangebied om hul geliefdes te begrawe.Bennett s&ecirc; sy wil baie graag haar kinders Saterdag onder die grond h&ecirc;.