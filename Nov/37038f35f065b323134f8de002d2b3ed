HELPENDE hande vir matriekmeisies. Tog doen die vroue hul werk op so &rsquo;n manier dat hulle geen openbare verering daarvoor wil h&ecirc; nie.Die engel van &rsquo;n vrou op die Kaapse Vlakte het sowat agt jaar gelede begin met &rsquo;n inisiatief om matriekmeisies wat brandarm is, te help om hul matriekafskeid-drome te bewaarheid.Die rede hoekom sy dit begin doen het, was omdat sy self gesukkel het met haar afskeid. Sedertdien het die vrou al vier ander helpers wat nes sy &rsquo;n sagte hart het en graag deel en help.Omdat so baie mense weet van haar goeie werk, kom klop baie ma&rsquo;s by haar aan om hulp. Dan spring sy in en help vir die afskeidskaartjie betaal en dan begin die matriekmeisie se Cinderella-droom.Sy word vir die dag van kop tot tone getooi deur die fairy godmother, van skoene, rok, hare en grimering tot naels.Maar dis nie waar dit stop nie. By die meisie se huis word ook &rsquo;n koektafel opgemaak vir die res van die familie en vriende om die groot mylpaal te kom vier.So &rsquo;n leerder van die Ho&euml;rskool JG Meiring in Goodwood kan getuig van die vroue se goeie dade.Aanvanklik wou sy nie na die afskeid gaan nie juis om haar enkelmammie die vernedering te spaar omdat daar nie geld is nie.Maar die fairy godmother het ingespring om die meisiekind se drome te bewaarheid.Die matriekmeisie s&ecirc; in trane: &ldquo;Ek weet nou nog nie hoe om die anties te bedank nie. Dit was &rsquo;n groot surprise vir my en ek vra God om die anties te se&euml;n.&rdquo;Wat die vroue se projek so besonders maak, is dat elke pennie uit hul eie sak kom. Maar omdat die behoefte nou al so vergroot het, bly hulle nie met onkoste by nie.As daar lesers is wat wil help, kan hulle die engel by 073 802 6845 bel.