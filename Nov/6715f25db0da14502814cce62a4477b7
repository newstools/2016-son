MINSTENS drie mense het die naweek op die Wes-Kaap se paaie gesterf.&rsquo;n Motoris wat glo nie tolgeld wou betaal nie, se voertuig het gisteroggend omstreeks 05:00 van Chapmans Peak Drive naby Kaapstad gerol.Na bewering het die man (32), wat glo van Johannesburg is en in Kaapstad werk, geweier om die tolgeld te betaal.Toe die polisie opdaag, het die man weggejaag en is toe berg af.Die man se kar is later 50 m van die see gevind.Hy is tydens die rollery uit sy kar geslinger en is vir ligte kopbeserings en skrape behandel.In Mitchells Plain is &rsquo;n sesjarige meisie ernstig beseer nadat sy deur &rsquo;n ligte motorvoertuig op die Ou Strandfontein-pad in Mitchells Plain omgestamp is.Volgens &rsquo;n ooggetuie het die meisie Sondagmiddag saam met haar pa oor die pad geloop toe hulle nie die voertuig gesien het nie. Die meisie is na die Rooi Kruis-kinderhospitaal geneem.Die bestuurder het geen beserings opgedoen nie.Jacques Mostert, &rsquo;n provinsiale woordvoerder van die departement van vervoer en openbare werke, bevestig ook &rsquo;n ongeluk wat Sondagmiddag omstreeks 14:00 op die N1 by Kraaifontein plaasgevind het.Volgens Mostert het die drywer beheer oor die kar verloor en teen &rsquo;n boom vasgery. &rsquo;n Verbyganger het opgelet dat die kar vlamgevat het en die drywer uit die kar gesleep.Die bestuurder is in die Groote Schuur-hospitaal opgeneem waar sy toestand as kritiek bestempel word. Nog twee ongelukke het ook op die M5-snelweg, in die rigting van Muizenberg, en op die N2 by Jakes Gerwel-rylaan, gebeur.Volgens Byron La Hoe, &rsquo;n woordvoerder van die departement van vervoer en openbare werke, het twee ongelukke ook Sondag in Swellendam en Knysna plaasgevind.La Hoe s&ecirc; twee mense is in die Swellendam-ongeluk oorlede en een in Knysna.