DIE verhoor van twee mans wat &rsquo;n 26-jarige vrou na bewering vermoor het, het onlangs in die Baaise hooggeregshof begin.Jody Williams (24) en Jason Jacobs (25) staan albei tereg op agt aanklagte van poging tot moord, &rsquo;n klag van moord, een van die onwettige besit van &rsquo;n vuurwapen en &rsquo;n klag van die onwettige besit van ammunisie.Die verhoor spruit uit &rsquo;n voorval op 17 Julie 2015 toe die beskuldigdes na bewering net n&aacute; 20:00 op &rsquo;n groep mense by &rsquo;n huis in Catherineweg, Salsoneville, losgebrand het.Denise Rollison is in die kop getref en het later daardie aand in die Livingstone-hospitaal aan haar wonde beswyk.Luidens die klagstaat het daar &rsquo;n feestelike atmosfeer by die Rollison-gesin se huis geheers op die aand van die voorval.Hulle het glo die verjaardag van die slagoffer se kind gevier.Die beskuldigdes het na bewering ongenooid by die partytjie opgedaag. Toe een van die inwoners vra wat hulle daar maak, het hulle glo ges&ecirc; hulle soek hul geld.Luidens die klagstaat het Wil&shy;liams en Jacobs kort daarna na &rsquo;n groep mense gewys en uitgeroep: &ldquo;Daar sit die n****rs!&rdquo; Hulle het toe op die groepie geskiet en op die vlug geslaan.Williams het na bewering minstens sewe skote afgevuur.Maria Rollison, die slagoffer se ma wat die hofverrigtinge bygewoon het, s&ecirc; sy sal nooit vergeet hoe haar dogter gelyk het nadat sy geskiet is nie.&ldquo; &rsquo;n Mens kon &rsquo;n gedeelte van haar brein by haar voorkop sien uitpeul. Dit was verskriklik.&rdquo;Die trane het in haar o&euml; opgedam toe sy bygevoeg het: &ldquo;Ek kan nou nog nie oor di&eacute; ding kom nie.&ldquo;Denise was die jongste van my kinders &ndash; my baby.&ldquo;Sy het nie verdien om so te sterf nie.&rdquo;Die verhoor word vandag voortgesit.