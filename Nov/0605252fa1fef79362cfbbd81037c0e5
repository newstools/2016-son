MOSSELBAAI. &ndash; &rsquo;n Begrafnispolis vir oupa Koos le Grange (69) laat sy familie nou kopkrap.Natasha le Grange, &rsquo;n kleinkind van oupa Koos, vertel dat haar oupa luidens die polis se fynskrif die enigste een is wat geregtig is op die kos-hamper wat deel is van die voordele van die begrafnispolis.Natasha vertel: &ldquo;Dis ek wat vir Oupa die polis uitgeneem het by Mosselbaai Begrafnisdienste. Ek wou seker maak dat hy &rsquo;n goeie begrafnis sal kry. &ldquo;By die ondernemer het ene Chantell Moos aan ons ges&ecirc; ons kan maar &rsquo;n kis gaan kies. Daar was drie opsies waarvan ons kon kies en ons het &rsquo;n kis van R6 500 gekies.&rdquo;Le Grange was egter uit die veld geslaan oor die koshamper.Sy s&ecirc;: &ldquo;Ons het &rsquo;n ekstra R20 by die premie betaal vir die hamper-voordeel van R3 000. Maar toe ek daarna verneem, moes ek hoor net die oorledene is daarop geregtig! &ldquo;Regtig!&ldquo;Hoe kan &rsquo;n dooie dan eet?&ldquo;Dis nie so aan ons verduidelik nie?&rdquo;Dawid Kamfer, &rsquo;n gemeenskapsleier van Icosa wat die familie ondersteun, was ewe ontstoke.Hy s&ecirc;: &ldquo;Ek het ook &rsquo;n polis. &ldquo;Ons mense neem daardie ekstra R20, want dis tradisie om n&aacute; die begrafnis &rsquo;n ete aan te bied vir die begrafnisgangers.&rdquo;Yolanda Dunkerley van Mosselbaai Begrafnisdienste verduidelik egter: &ldquo;Daar was erge familietwis. Ons staan in die middel en het die familie byeengebring en hulle het vrede gemaak en besluit alles gaan vir die begrafnis.&ldquo;Maar toe kom Natasha en soek net geld en het die volgende dag alleen gekom. Sy kan mos nie alleen en op haar eie besluit nie. Natasha het die premies betaal, maar sy is nie die polishouer nie.&ldquo;Dis &rsquo;n fight oor geld.&rdquo;Natasha hou vol sy het betaal en kan dus besluite neem. &ldquo;Dit het niks met die ondernemer te doen as daar &rsquo;n twis is nie. Dis my premies en ek is daarop geregtig.&rdquo;