DIE Hard Livings (HL&rsquo;s) se dikding, Rashied Staggie, is nou &ldquo;Scotch&rdquo;-vry nadat die saak teen hom en drie ander gister in die Kaapse landdroshof teruggetrek is.Die saak teen Staggie, die Johannesburgse sakeman Jayraj Pillay, sy seun Michaheel Mahendra Pillay en Joao de Gouveia is geskrap.Dit kom nadat di&eacute; vier mans se lawyers verto&euml; by die direkteur van openbare vervolgings gedoen het.Die Valke het hulle in April in Century City se parkeerarea gearresteer.Die cops het 23 bottels Johnny Walker Green-whiskey ter waarde van R20 000 in hul besit gekry. Daar is ook beslag gel&ecirc; op &rsquo;n paar bokse cigars en Britse sigarette, asook as vier gelisensieerde vuurwapens.Die goedere was verbind met &rsquo;n container wat vroe&euml;r in Johannesburg by &rsquo;n depot gesteel is.Hulle is aangekla van die besit van gesteelde goedere. Hul lawyer, Cornelius Smith, het by &rsquo;n vroe&euml;re geleentheid ges&ecirc; die saak teen hulle is swak.In reaksie op die uitgooi van die saak teen Staggie, wou een van die Wes-Kaap se top cops, genl.maj. Jeremy Vearey, nie veel s&ecirc; nie. Vearey noem egter mense kom baie min weg op sy sake, want hy ondersoek deeglik voordat hy klagte l&ecirc;.Die top cop s&ecirc;: &ldquo;Al saak wat ek van Staggie gedoen het, is die verkragtingsaak waarin hy skuldig bevind en nou op parool voor uit is.&ldquo;Ek werk aan lang&shy;ter&shy;mynsake.&ldquo;Ek werk nie aan sulke sake nie. &ldquo;Ons ondersoek eers klaar, d&aacute;n arresteer ons.&ldquo;Mense kom nie maklik vry op my sake nie.&rdquo;&rsquo;n Woordvoerder van die Valke, kapt. Lloyd Ramovha, het gister alle navrae oor die saak na die nasionale ver&shy;volgingsgesag (NVG) verwys.Ramovha s&ecirc;: &ldquo;Sodra &rsquo;n saak voor &rsquo;n hof kom, dan is dit in h&uacute;l jurisdiksie om te verduidelik.&rdquo;Daar was vroe&euml;r sprake dat die cops die Valke aangeraai het dat die saak teen Staggie-hulle swak is en nie in die hof gaan staande bly nie.&rsquo;n Woordvoerder van die NVG, Eric Ntabazalila, bevestig die saak is teruggetrek.Volgens hom is die saak vir verdere ondersoek teruggetrek.Staggie en sy pastoor, Ivan Waldeck, kon gister nie vir kommentaar bereik word nie.