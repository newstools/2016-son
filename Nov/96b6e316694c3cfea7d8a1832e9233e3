DIE man wat beweer &rsquo;n familielid wou hom oor sy pa se erflating laat vermoor het, s&ecirc; hy gaan die week die polisie ontmoet om die saak verder te bespreek.Die cops het verlede week bevestig hulle ondersoek &rsquo;n saak van intimidasie nadat Jan Mathysen (53) van Kalk&shy;fontein, Kuilsrivier, ges&ecirc; het &rsquo;n familielid het &rsquo;n huurmoordenaar gekry om hom te vermoor. Hy beweer dis omdat die testament van sy pa, wat in 2012 oorlede is, alles aan hom bemaak het. Die familielid het die testament egter glo aan haarself toege&euml;ien.Mathysen s&ecirc; sy pa, Chrisjan, was &rsquo;n taxibaas en het ses taxi&rsquo;s, twee huise en &rsquo;n voertuig, asook talle polisse, besit.Hy s&ecirc; verder die familie was nie &ldquo;baie gelukkig&rdquo; om die storie verlede week in die koerant te sien nie.&ldquo;Want die hele Kuilsrivier ken ons en weet hoe lank ons in die taxibesigheid is,&rdquo; verduidelik Mathysen.Hy hou steeds vol sy pa het &rsquo;n week voor sy dood aan hom ges&ecirc; dat hy alles aan hom bemaak en dat hy die &ldquo;opvolger van sy taxibesigheid&rdquo; is. Nou sit hy egter met niks, s&ecirc; Mathysen.&ldquo;Ek gaan die speurder die week sien oor die huurmoordenaar-klag. Hy het vroe&euml;r aan my ges&ecirc; dat hulle net wag op die voice recording waarin &rsquo;n familielid praat oor die huurmoord, om van die forensiese eenheid af te kom voordat hulle &rsquo;n arrestasie gaan maak,&rdquo; s&ecirc; hy. Volgens Mathysen het die Here gesorg dat die huurmoordenaar hom nie vermoor het nie.&ldquo;Om dit aan &rsquo;n familielid te wil doen . . . Hulle het mos geen respek nie, maar ek s&ecirc; dankie vir die Here.&rdquo;Die familielid het verlede week aan Son op Sondag ges&ecirc; hulle het geen kommentaar nie.Die polisie ondersoek die voorval.