Mashable berig polisielede van die Fayette-distrik in Wes-Virgini&euml; is gevra om &rsquo;n klag te ondersoek toe hulle die nota op die oorversigtige April Lynn Lavender se deur opmerk. &ldquo;As gevolg van verklikkers sal almal wat by my huis inkom, deursoek word,&rdquo; het die nota gelui. &ldquo;Los alle selfone en drank buite. As jy nie &rsquo;n verklikker is nie, sal jy nie beledig voel as ek jou deursoek nie!&rdquo; Hierdie &ldquo;subtiele&rdquo; aanduiding het die polisiebeamptes laat glo die 38-jarige April is met iets onheiligs besig en hulle het &rsquo;n lasbrief bekom om haar huis te deursoek. &ldquo;Benewens die uitvoer van hul ondersoek rakende die ander klag, het die polisie die inwoners ondervra oor dwelmverkope en toestemming gekry om die huis te deursoek,&rdquo; het die polisie op Facebook gedeel. &ldquo;Hierdie soektog het hero&iuml;en en metamfetamien, sowel as verskeie ander onbekende middels, wat moontlik dwelmmiddels kan wees, opgelewer.&rdquo; Sy is in hegtenis geneem en eindelik vrygelaat op borgtog van $10 000 (sowat R139 000). Een mens se kommentaar op die polisie se Facebook-blad het gelui: &ldquo;Dit is &rsquo;n besonderse soort onnoselheid!&rdquo; Bronne: Mashable