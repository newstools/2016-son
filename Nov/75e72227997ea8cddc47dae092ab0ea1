DAARDIE R10 000 wat Lu&shy;thando Siyoni vir Sizwe Vumazonke op die aand van Jayde Panayiotou se verdwyning gegee het, was vir weights wat hy by Vumazonke gekoop het.S&oacute; het Siyoni, &rsquo;n artikel 204-staatsgetuie, Vrydag in sy hoofgetuienis in die moordverhoor van Christopher Panayiotou ges&ecirc;. Siyoni was die vermeende middelman wat Vumazonke na bewering ge-source het om Jayde te vermoor &ndash; glo in opdrag van haar man, Christopher.Volgens Siyoni het hy tussen R46 000 en R50 000 se spaargeld gehad wat onder meer van kommissie kom. Hy het getuig hy het die geld aan Christopher gegee sodat hy dit in &rsquo;n veilige plek by die Infinity Cocktail Bar kon b&ecirc;re.Die rede hoekom hy die geld vir Christopher gegee het om te hou, is omdat hy geld mors, beweer hy. &ldquo;Ek het die bedrag van tussen R46 000 en R50 000 bymekaargemaak &rsquo;n maand voordat ek in hegtenis geneem is.&rdquo;Volgens Siyoni het hy voor sy inhegtenisneming R40 000 van sy geld by Christopher gaan kry omdat hy weights vir sy gym wou aankoop.Hy verduidelik hy&rsquo;t die R40 000 gevra nadat vriende namens hom rondgevra het oor &rsquo;n goeie prys vir weights. Volgens Siyoni het Vumazonke die weights wat hy aan Siyoni verkoop het, van &rsquo;n vriend gekry. Siyoni getuig omdat hy nie baie happy was met die gehalte van die weights nie, het hy Vumazonke vroe&euml;r net &rsquo;n gedeelte van die geld gegee.Siyoni s&ecirc; die oggend van 21 April 2015 &ndash; die dag van Jayde se verdwyning &ndash; het hy voor 11:00 nog in die bed gel&ecirc; toe hy &rsquo;n klomp missed calls op sy selfoon sien.Volgens Siyoni was die missed calls van Vumazonke.&ldquo;Toe ek Sizwe (Vumazonke) terugbel, wou hy die balans van R10 000 vir die weights by my h&ecirc;.&rdquo;Siyoni getuig toe hy die oggend by Infinity aankom om Vumazonke se geld te kry, was die geld nie meer in die kluis waar dit oorspronklik was nie.Siyoni voer aan Christopher sou die geld in die sorg van Noxolo Sekutu, een van die managers by Infinity, gelaat het.Hy het getuig Christopher was in daardie stadium nie by die Infinity-nagklub nie. Hy weet nie waar hy was nie.Volgens Siyoni was Vumazonke desperaat vir die geld.Hy getuig Vumazonke het hom oor die geld lastig geval, want hy het elke uur gebel.Volgens hom het Sekutu &rsquo;n SMS gekry wat lui Jayde is missing.Siyoni s&ecirc; hy het toe nie die geld gekry nie en is omstreeks 22:00 terug huis toe.Volgens Siyoni het hy kort nadat hy tuis gekom het, &rsquo;n oproep van Christopher gekry. Christo&shy;pher het hom meegedeel hy is reeds in Tonjeni-straat (waar Siyoni bly).&ldquo;Hy (Christopher) het gevra waar ek woon. Ek het hom ges&ecirc; ek sal hom halfpad kry.&rdquo;Volgens Siyoni het Christopher hom gevra waar Njoli Square is, want Jayde is ontvoer en geld is blykbaar by OTM&rsquo;s daar met haar bankkaart getrek. Siyoni het ges&ecirc; hy&rsquo;t Christo&shy;pher toe vergesel.Volgens Siyoni het Christopher hom R2 000 in die hand gestop nadat hy hom ges&ecirc; het hy kort ekstra geld vir die weights.Siyoni getuig hy het in daardie stadium R8 000 in sy besit gehad. Volgens Siyoni het hy Vumazonke gebel om die geld te kom haal toe Christopher daar weg is.Hy voer aan Vumazonke het aanvanklik ges&ecirc; hy gaan eers die volgende dag kom, maar hy het later dieselfde aand daar aangekom.Siyoni s&ecirc; soos hy met Vumazonke daar weg is om vir hom KFC te gaan koop, het hy die R10 000 aan Vumazonke gegee.