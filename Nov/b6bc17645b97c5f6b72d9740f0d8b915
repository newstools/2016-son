&rsquo;N OOS-KAAPSE skoolhoof is in die moeilikheid nadat hy glo &rsquo;n leerder met &rsquo;n sambok bygedam het, berig Netwerk24.Mali Mtima, woordvoerder van die Oos-Kaapse onderwysdepartement, s&ecirc; die ouers van di&eacute; leerder van &rsquo;n skool in Cofimvaba het ook &rsquo;n klag van aanranding ingedien.Hul kind het met veelvuldige kneusplekke en beserings aan sy arms en lyf by die huis opgedaag.Die hoof het glo die tiener na sy kantoor geroep omdat hy by &rsquo;n bakleiery met &rsquo;n ander leerder betrokke was. Daar het hy die leerder glo aanges&ecirc; om oor &rsquo;n stoel te l&ecirc;.Die hoof het hom na bewering met &rsquo;n sambok oor sy boude, lyf en arms geslaan. Van die houe het diep snymerke gelaat, s&ecirc; Mtima.Petros Majola, direkteur van die Khula-gemeenskapsontwikkelingsprojek, &rsquo;n organisasie sonder winsbejag wat na kwessies soos kindergeweld en kinderregte omsien, eis die skorsing van die hoof.&ldquo;Die kind se dokter het bevestig dis aanranding met die doel om ernstig te beseer,&rdquo; s&ecirc; Majola.&ldquo;Die Skolewet stel dit duidelik dat lyfstraf glad nie toegepas mag word nie. Enigeen wat di&eacute; wet oortree, kan vir aanranding gestraf word.&rdquo;Mtima s&ecirc; dit is nie die eerste keer dat klagte soos di&eacute; oor skole in die Cofimvaba-streek aangemeld is nie. Die saak word deur die provinsiale onderwysdepartement en die polisie ondersoek. Die skool en skoolhoof se naam word op regsgronde weerhou.