&rsquo;N KONTRAK vir die verskaffing van gloeilampe dui op betaling van R600 per gloeilamp. Dit is volgens Mmusi Maimane, nasionale DA-leier, een van die voorbeelde van hoe die vorige ANC-regering die koffers van die Nelson Mandelbaai-metro misbruik het.Maimane beskuldig Danny Jordaan, oudburgemeester, en sy voorgangers daarvan dat hulle staatsgeld vir persoonlike gewin gebruik het.&ldquo;Nadat die DA oorgeneem het, het dit onmiddellik duidelik geword dat die ANC vals opgetree het. &ldquo;Dit was deur voor te gee daar is &rsquo;n groot kontant-banksaldo en die Metro is in &rsquo;n solvente posisie.&ldquo;Dit was terwyl hulle eerder die stad se instandhoudingsbegroting drasties besnoei het om geld in die bank te sit.&ldquo;Steeds het die munisipaliteit onder die ANC net 1,8 maande se kontant&shy;reserwes gehad, die helfte van wat wetlik vereis word,&rdquo; lui die verklaring.Maimane het benadruk die DA het met stappe begin om die R2 miljard wat aan die munisipaliteit verskuldig is, in te vorder.Hy verklaar die DA het binne die eerste paar weke van sy bewind die gloeilamp-kontrak, ingevolge waarvan R600 per gloeilamp betaal word, uitgelig.Maimane verwys ook na die opgeskorte multimiljoenrandkontrak met Mohlaleng Media. Athol Trollip, uitvoerende burgemeester, het in September die stadsbestuur versoek om die kontrak onmiddellik op te skort nadat die munisipaliteit meer as R22 miljoen daaraan bestee het. Die DA is ook omgekrap oor R21 miljoen wat aan die veldtog &ldquo;City of Champions&rdquo; bestee is en glo geen nut vir plaaslike regering het nie.&ldquo;Verder is R95 miljoen bestee aan CCTV-kameras vir die IPTS-projek wat nooit ge&iuml;nstalleer is nie.&rdquo; Met verwysing na die administrasie s&ecirc; Maimane die ANC het ongekwalifiseerde personeel aangestel.Hy s&ecirc; een senior direkteur is aangestel ten spyte van &rsquo;n kriminele rekord en &rsquo;n korrupsie-ondersoek teen hom.Verder s&ecirc; hy die DA het politieke aanstellings verminder en salarisse besnoei en R40 miljoen is reeds sodoende bespaar.Rory Riordan, &rsquo;n ANC-raadslid, s&ecirc; Maimane gee geen bewyse vir die belaglike aantyging dat Jordaan en sy voorgangers openbare geld vir privaat gewin gebruik het nie. Hy voeg by die ANC het nooit die Metro se kontantsaldo as &rsquo;n solvente posisie aangedui nie. Riordan s&ecirc; dit word deur die Metro se tesourie gedoen.&ldquo;Op 30 April 2016 het die saldo op R1,969 miljard gestaan. Verskeie kere was dit meer as R2 miljard.&rdquo; Volgens Riordan het die ANC-regering meer aan instandhouding bestee as waarvoor begroot is.