Almal sien uit na hul verjaardag. Een vrou het egter nou ontdek sy vier haar verjaardag vir die afgelope 50 jaar al op die verkeerde dag en is nou nog meer deurmekaar. Sandra Blackman was onder die indruk sy verjaar op 10 November, totdat sy op haar geboortesertifikaat gesien het dit 11 November. Maar nou het sy ook afgekom op &lsquo;n ou skoolbrief wat s&ecirc; sy is op 12 November gebore.&nbsp; Haar oplossing blyk eenvoudig te wees: &lsquo;n drie-dae partytjie. &ldquo;Ek is meer deurmekaar as ooit maar ek gaan steeds &lsquo;n goeie tyd en great party het. Die Queen het twee verjaardae, waarom kan ek nie drie het nie?&rdquo; s&ecirc; sy. &ldquo;Ek dink dit is &lsquo;n familie ding. My ma het vir 16 jaar haar verjaarsdag op die verkeerde dag gevier. My ouma het baie kinders gehad en deurmekaar geraak met die datums. Dit blyk my ma se geboorte was amper &lsquo;n week later eers.&rdquo; Sandra, wie ses kinders het, noem sy het pas gewoond geraak aan twee verjaardae en is nou geskok om te verneem sy het eintlik drie. Sandra het nog nooit haar geboortesertifikaat gesien nie, oor sy nooit &lsquo;n paspoort of bestuurslisensie gehad het nie. Die verkeerde datum beteken ook dat al Sandra se bankrekeninge die verkeerde besonderhede het, asook haar kinders se geboortesertifikate. &ldquo;Ek moet nou alles verander en weet nie hoeveel dit gaan kos nie. Maar ek is bekommerd as ek dit nie doen nie gaan ek van bedrog aangekla word.&rdquo; Haar ma is ongelukkig verlede November oorlede, en kan sy nie by haar seker maak nie. &ndash; metro.co.uk