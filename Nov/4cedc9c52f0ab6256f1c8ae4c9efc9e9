&rsquo;N SKAATSPLANKRYER van Athlone het die land onlangs trots gemaak toe hy die eerste internasionale toekenning in di&eacute; sport vir Suid-Afrika gewen het.Jean-Marc Johannes (25) het einde Oktober aan die FISE World Series in China deelgeneem.Dit was die tweede keer dat hy die land in di&eacute; gesogte internasionale kompetisie verteenwoordig het. Hy het verlede jaar agtste ge&euml;indig.&ldquo;Dit het my hoop gegee om die top-10 te haal. Dit het my hoop gegee dat ek met nog oefening dit kon doen en dat &rsquo;n oorwinning moontlik is.&rdquo;Johannes het goud in die kompetisie &shy;gewen.&ldquo;Dit is die eerste keer dat SA goud gewen het en dit is die eerste internasionale toekenning in die sport vir Suid-Afrika,&rdquo; verduidelik hy.Johannes s&ecirc; hy bly steeds nederig en dank God elke dag. &ldquo;Die oorwinning was baie oorweldigend &ndash; om te dink dat &rsquo;n klong van Athlone die land se eerste internasionale toekenning kon huis toe bring.&rdquo;Hy s&ecirc; hy het sedert verlede jaar hard gewerk om op sy prestasie van verlede jaar te verbeter.&ldquo;Dit het talle ure en dae gevat om te oefen. Ek het soms vergeet watter dag dit is,&rdquo; grap hy.Johannes het buiten die goue medalje ook R10 000 gewen en kwalifiseer outomaties om volgende jaar weer aan die w&ecirc;reldreeks in China deel te neem.&ldquo;Volgende jaar gaan ek teen die groot name in skaatsplank deelneem, so ek moet twee keer so hard werk vir volgende jaar se kompetisie.&ldquo;Maar ek is gereed daarvoor. Ek moet net gefokus bly en geloof bly hou.&ldquo;Daar is steeds baie druk op my, maar ek het die druk nodig om aan myself te bewys ek kan dit doen,&rdquo; verduidelik hy.&ldquo;Ek verstaan nou die waarde van harde werk.&rdquo;Johannes s&ecirc; hy fokus ook op Fill the Gap, sy liefdadigheidsprojek wat tekkies en skaatsplanke vir minderbevoorregte jeugdiges versamel. Hy is ook in die beplanningsfase vir &rsquo;n skaatsplankpark in Athlone.&ldquo;Dit gaan my manier wees van teruggee aan my gemeenskap en dit kan &rsquo;n plek wees waar die jeug naweke en n&aacute; skool tyd kan deurbring.&rdquo;