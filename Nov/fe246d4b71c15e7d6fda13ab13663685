NIE een van Rhyno Andrews se twee vermeende killers wou gister in hul eie verdediging getuig nie.Justin Coetzee en Garth Diergaardt staan nou alleen tereg vir die sinnelose moord op Andrews (28).Regter Owen Rodgers het verlede week beslis dat die staat nie genoeg bewyse teen Bradley Lubbe en Riaan Abel het nie en hulle is vrygespreek.Andrews van Norwood, Elsiesrivier, is op 14 Maart 2015 by die Osman&rsquo;s BP-vulstasie in Elsiesrivier afgemaai.Die grusame moord is op video vasgel&ecirc;.Andrews was die dag van sy moord by &rsquo;n troue.Hy het net garage toe gegaan om petrol in te gooi en iets by die shop te koop.Die video wys hoe hy by die &shy;garage se parkeerplek probeer uitry, maar die rowers het hom met hul bakkie gekeer.&rsquo;n Stryery het ontstaan en hy wou verder ry, maar die &shy;jongens, wat toe uit hul bakkie geklim het, het hom gekeer.Die clip wys hoe Andrews dan agteruit ry, terwyl die groep mans sy kar omsingel.Een van die mans pluk dan &rsquo;n vuurwapen uit en skiet hom vyf keer terwyl hy nog agter die stuurwiel sit.Daarna ruk &rsquo;n ander skurk die gewonde Andrews by sy motor uit en beroof hom van sy selfoon en beursie voordat hy van die toneel af weghardloop.N&aacute; die voorval l&ecirc; en kreun Andrews &rsquo;n paar minute op die grond voordat &rsquo;n man hom kom help.Staatsadvokaat Nico Breyl het gister betoog dat Coetzee skuldig bevind moet word aan die moord op Andrews.&ldquo;Sy vingerafdruk is op Andrews se kar gevind en &rsquo;n broek wat soortgelyk is aan die een wat die skieter ten tye van die voorval aangehad het, is by sy huis gevind,&rdquo; het Breyl betoog.Wat Diergaardt betref het Breyl ges&ecirc; dit was w&eacute;l sy bakkie op die toneel, maar dat hy nie aandadig aan die moord was nie.Breyl s&ecirc; Diergaardt het nie geweet Andrews gaan geskiet word nie en het net vir die cops gelieg om Coetzee te beskerm.