HY GAAN met &rsquo;n fyn kam deur die begrotings van die Nelson Mandelabaai-metro om seker te maak geen geld word onnodig vermors nie.En binne twee maande het Retief Odendaal, die burgemeesterskomiteelid vir begroting en tesourie, reeds meer as R100 miljoen se besparings uitgewys.Odendaal is aan die beheer van die portefeuljekomitee oor begroting en tesourie en bevestig verskeie klein en onnodige uitgawes gaan uitgeskakel word.Volgens hom het hy lyn vir lyn deur elke lyn-item van elke direktoraat in die operasionele begroting gesif om vas te stel waar geld onnodig bestee word.Lyn-items verwys na byvoorbeeld skryfbehoeftes wat die direktoraat van veiligheid en sekuriteit aan die Humewood-brandweer moet verskaf.Daar is altesaam 23 000 lyn-items in die munisipale begroting.Volgens Odendaal het hy gekyk hoe direktorate vanjaar en in die vorige twee boekjare hul begrotings bestee het. Daaruit kon hy &rsquo;n duideliker beeld vorm van die begrotings wat die direktorate werklik verdien.&ldquo;Daar sal ontstigte beamptes wees wanneer hul begrotings besnoei word, maar R100 miljoen is maar &rsquo;n druppel aan die emmer teen die totale begroting van R10 miljard.&ldquo;Die Metro het &rsquo;n klein begroting, so ons moet spaar waar ons kan en ook sorg dat ons waarde vir geld kry,&rdquo; aldus Odendaal.Verskeie kontrakte wat nie waarde vir geld bied nie of tot vermorsing lei, sal tot &rsquo;n einde kom.&ldquo;Tot onlangs het ons R23 000 &rsquo;n maand betaal vir die daaglikse aflewering van 23 The Herald- en Weekend Post-koerante.&ldquo;Dit werk uit op R1 000 per koerant.&ldquo;Dis net &rsquo;n mens wat die koerante &ecirc;rens op &rsquo;n straathoek gekoop het en dan aan ons kom &shy;aflewer.&ldquo;Daar is ook dormante telefoonlyne in die administrasie. Daarvan moet ontslae geraak word, want &rsquo;n dormante foon kos steeds R250 per maand,&rdquo; aldus Odendaal.Hy verklaar ook oorlog teen oormatige DStv-konneksies in kantore.Mmusi Maimane, die na&shy;sionale DA-leier, het ges&ecirc; Athol Trollip, die burgemeester, het R40 miljoen in sy eerste 100 dae gespaar.Die DA het verlede week ges&ecirc; 45 &ldquo;oorbodige&rdquo; poste is gesny.In die volgende vyf jaar is dit &rsquo;n besparing van bykans R50 miljoen.Die poste is in die kantoor van die burgemeester, onderburgemeester, hoofsweep en speaker gesny.Die hoofsweep, Werner Senekal, het nou 4 in plaas van 13 personeellede.Net 22 in stede van die 43 poste is oor in die kantoor van Kristoff Adelbert, Trollip se personeelhoof.