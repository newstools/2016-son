Quentin Newman, voorsitter van die Bishop Lavis-ontwikkelingsforum, skryf:Hiermee dra ek die vriendelike groete van die Bishop Lavis-ontwikkelingsforum (BLDF) aan u oor.Op &rsquo;n vergadering van di&eacute; bogenoemde organisasie op 3 November het &rsquo;n berig in Son onder bespreking gekom.Die berig het gehandel oor wapens wat die polisie onlangs in ons gebied ontdek en gekonfiskeer het.Die berig het gelui die wapens is in Bishop Lavis ontdek, terwyl dit eintlik in Valhalla Park gevind is.Omdat die gemeenskappe in en rondom Bishop Lavis hard probeer om die onderskeie gebiede te beveilig en om trots in die woongebiede te bou, sal ons dit waardeer as Son in die toekoms in soortgelyke berigte meer spesifiek is.Die Bishop Lavis-ontwikkelings&shy;forum sluit Bishop Lavis in, asook omliggende gebiede soos Sydney&shy;vale, Valhalla Park, Kalksteenfontein en Clarke Estate.Ons nooi normaalweg organisasies en belangstellende individue uit om hulle by die ontwikkelingsforum aan te sluit.