&ldquo;AS MAYOR moet ek my vinger op die politieke pols in die Nelson Mandelabaai-metro hou.&rdquo;So het Athol Trollip, uitvoerende burgemeester, ges&ecirc; oor sy bywoning van &rsquo;n rally wat Woensdagaand deur die Save SA-veldtog in die Baai gehou is.Die rally is in die Nongoza Jebe-saal in New Brighton gehou.Die veldtog is daarop gemik om Zuma sover te kry om te bedank en is amptelik in Nelson Mandelabaai bekend gestel.Sipho Pityana, voorsitter van die Grondwet-waghondorganisasie Casac en nasionale sameroeper van Save SA, het die ongeveer 2 000 mense toegespreek. Pityana het aan Netwerk24 ges&ecirc;: &ldquo;Dis tyd dat ons ons land en die demokrasie waarvan ons vorige leiers gedroom het, terugeis. Zuma moet tot &rsquo;n val kom.&ldquo;As julle, soos ek, genoeg gehad het van Zuma, die kampioenmisdadiger, staan saam met ons op vir geregtigheid.&rdquo;Hy het &rsquo;n beroep om optogte en vreedsame protesoptredes gedoen om Zuma te verwyder en die parlement te ontbind. Pityana het Zuma ook as korrup en selfverrykend beskryf.Trollip s&ecirc; dis net reg dat hy die byeenkoms bygewoon het, want dis sy party (die DA) wat meeste van die mosies van wantroue teen Zuma bring.&ldquo;Zuma is sleg vir Suid-Afrika. Dit was wonderlik om te sien hoe mense saamstaan en vra vir opregte leiers met integriteit,&rdquo; voeg hy by. Intussen het die provinsiale uitvoerende komitee (PUK) van die ANC in die Oos-Kaap vandeesweek bevestig hy steun Zuma en dat die president sy termyn moet voltooi.Oscar Mabuyane, provinsiale voorsitter, het &rsquo;n beroep om eenheid in die party gedoen.Trollip s&ecirc; elke keer wanneer die ANC sy nek vir Zuma uitsteek, is dit dwaasheid. &ldquo;Die land sal voortgaan sonder die ANC en Zuma.&ldquo;In die Baai het die ANC ges&ecirc; die hemele sal in mekaar tuimel as die DA wen. Die DA het gewen en die hemele is steeds daar,&rdquo; aldus Trollip.