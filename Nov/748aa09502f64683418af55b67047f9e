TALLE vissermanne en -vroue is by die nasionale departement van landbou, bosbou en visserye se kantore in die Baai gyselaar gehou.Di&eacute; mense &ndash; almal lede van die Oos-Kaapse duikers-en-vissersforum (ECDFF) &ndash; het Woensdag hul intrek by di&eacute; kantore in Stanleystraat geneem.Dit volg nadat min. Senzeni Zokwana blykbaar op &rsquo;n vorige geleentheid belowe het di&eacute; lede sal sekere permitte kry.Hulle wag na verneem word al maande lank en weier om pad te gee voor die minister hulle kom toespreek en sy beloftes nagekom het. Hulle was Donderdagoggend op pad om &rsquo;n paar besittings by hul huise te gaan haal nadat hulle die vorige aand in die kantore oorgeslaap het.Die staalhek was egter gesluit en hulle kon nie die perseel verlaat nie.By Son se besoek het hulle vergeefs teen die hek gekap en hul vrylating ge&euml;is.Tolla Claasen (70) het deur &rsquo;n gleuf in die hek geloer en benoud ges&ecirc; hy het sy medikasie dringend nodig.Hy het ontsteld aan Son ges&ecirc;: &ldquo;Ek ly aan ho&euml; bloeddruk en het nog nie my pille gedrink nie. Ek het ook nog nie ge&euml;et nie.&ldquo;Ek was vanoggend (Donderdag) reeds op pad om my pille te gaan haal toe ek sien die hek is gesluit.&ldquo;Ek is nou al 50 jaar op die see. &ldquo;Dit is bitter onregverdig dat ek so behandel moet word.&rdquo;Romeo Hawkins, woordvoerder van die ECDFF, s&ecirc; hy weet nie wat verkeerd gegaan het nie.Di&eacute; departementele kantoor het blykbaar nie voorheen &rsquo;n probleem met die teenwoordigheid van die ECDFF se lede gehad nie.&ldquo;Hulle het dan nog gisteraand (Woensdag) die hek vir ons oopgelos om in en uit te gaan soos ons wil. &ldquo;Ons weet nie hoekom dit skielik gesluit is nie.&ldquo;Ons was van plan om die kantore vreedsaam te beset, maar nou sal ons maar sing en raas en die restaurante oorkant die pad pla.&rdquo;Intussen het die lede van die ECDFF wat die perseel vroeg verlaat en na die geslote hek teruggekeer het, luidkeels in die straat betoog en &ldquo;Umshini Wam&rdquo; gesing.Delricia Augustus, kantoorbestuurder van die departement, het Son na die departement se kommunikasiebeampte, Palesa Mokomela, verwys vir navrae. Son kon Mokomela egter nie vir kommentaar bereik nie.Bomikazi Molapo, Zokwana se woordvoerder, het bevestig sy het Son se navrae ontvang en sal met die Baaise kantoor oorleg pleeg.