TWEE mense is gisteroggend in &rsquo;n kop-aan-kop-botsing op die N2 sowat 30 km buite Swellendam op slag dood.Die ongeluk, waarby twee klein voertuie betrokke was, het kort n&aacute; 10:00 gebeur.Volgens die Wes-Kaapse verkeershoof, Kenny Africa, is die twee insittendes van &rsquo;n Hyundai in hul voertuig vasgekeer nadat hulle in &rsquo;n Corsa vasgery het.Die bestuurder van die Corsa was ook in di&eacute; voertuig vasgekeer en het ernstige beserings opgedoen.Die verkeer was vir 3 km opgehoop terwyl nooddienswerkers die drie insittendes bevry en probeer behandel het.