Teleurgestelde Huiseienaar van die Paarl skryf:Menseregte: Dit vorm deels die kritieke fondament waarop ons grondwet gebaseer is. Die dinge wat jou menswees waarde gee ten spyte van omstandighede. Dis waarvoor ons geveg het en wat ons tot elke prys moet beskerm.Ongelukkig vir baie Drakensteinse huiseienaars soos myself, sien die balju van Drakenstein dit nie so nie. Dis nou as &rsquo;n mens kyk na die manier hoe hy omgaan tydens uitsettings. Di&eacute; mening vorm ek uit my eie onlangse ondervinding waartydens ek as huiseienaar, my gesin en my huisinhoud fisiek op straat gesit is, in opdrag van &rsquo;n hofbevel wat gevolglik &ldquo;non scripto&rdquo; (ongeldig) was.Danksy my prokureur is die bevel tersyde gestel. Ons is dieselfde dag weer toegang tot ons eiendom gegee en die misverstand is opgelos &ndash; maar die skade is klaar aangerig.Die ontstellendste van dit als, as ek oor die gebeure nadink, is die onmenslikheid waarmee die balju die uitsetting uitgevoer het. Hy het met &rsquo;n afdwingende en minagtende houding gekommunikeer. Ek beskou die balju as &rsquo;n bullebak wat optree asof hy verhewe is bo die Grondwet. Is dit hoe ons as landsburgers en belastingbetalers behandel behoort te word?Waar is die menslikheid in so &rsquo;n uitsetting? Is &rsquo;n balju dan nie veronderstel om &rsquo;n leiersrol in ons same&shy;lewing te speel nie?