&rsquo;N SESJARIGE Baaise leukemielyer het by die dood omgedraai, maar is weer op pad na goeie gesondheid nadat haar broer van sy beenmurg aan haar geskenk het.En met di&eacute; pynlike heldedaad het Jermaine Memphies (10) die lewe van sy sussie, Tashnay, gered.Natasha Memphies, die kinders se ma, het aan Son vertel hoe dankbaar sy is dat albei haar kinders gesond is en nou hul drome kan bereik. Tashnay, &rsquo;n leukemielyer, het die eerste suksesvolle beenmurgoorplanting in die Oos-Kaap ondergaan. Die beenmurgoorplanting is op 11 Oktober in die Port Elizabeth- provinsiale hospitaal gedoen. Natasha en haar man, Nigel, het in April vanjaar uitgevind dat Tashnay leukemie (bloedkanker) het. Twee reekse chemoterapie, 600 ml van haar broer se beenmurg en vyf weke in isolasie later, is Tashnay nou weer gesond en by die huis. Volgens die ma was haar seun meer as bereid om sy sussie se lewe te red. Natasha het ook aan Son verduidelik dat albei kinders nou permanent in die huis moet bly om Tashnay se veiligheid te verseker.&ldquo;Haar sisteem is nog effe swak en sy kan steeds maklik kieme optel. So die kinders bly binne en ons mag geen gaste oornooi nie.&rdquo;Natasha verduidelik die sukses van die operasie beteken dat Tashnay in die toekoms &rsquo;n normale lewe sal kan lei. &ldquo;Dit sal tyd vat voordat haar sisteem sterk genoeg is, maar sy eet op haar eie, loop, en speel in die huis.&rdquo;Volgens Natasha begin haar dogter se skooljaar in Maart volgende jaar. Sy het ook bygevoeg dat Tashnay gereeld moet gaan vir inspuitings. &ldquo;Ons gaan twee keer &rsquo;n week vir check-ups en die dokters is baie tevrede met haar vordering.&rdquo;Natasha vertel: &ldquo;Sy kry daagliks medikasie, ons moet gereeld hande was en sy kan net gekookte en gesonde kos eet.&rdquo;Ten spyte van al die gesondheidsprobleme, stel albei kinders in sport belang. Tashnay hou van netbal en vlugbal en Jermaine wil volgende jaar rugby speel.