EBEN Kotze sal die naweek moet wag om te hoor of hy skuldig is aan verkragting en moord.Regter Pearl Mantame het gister in die Kaapse hooggeregshof begin uitspraak lewer, maar met nog vyf bladsye om te gaan, het sy opgehou.Kotze (32) staan tereg op aanklagte van moord en verkragting. Hy beweer hy het Crystal Newman (23), &rsquo;n prostituut wat maar net 30 kg geweeg het, uit selfverdediging verwurg.Kotze beweer nadat hulle consensual seks gehad en tik gerook het, het sy hom met &rsquo;n mes probeer aanval.Hy het die mes in &rsquo;n poeletjie gaan gooi en dit is nooit gevind nie.Newman is laas op 15 Augustus 2014 gesien en haar lyk is op 19 Augustus naby Red Hillweg, Simonstad, gevind.Die uitspraak moes al op 7 November gelewer word, maar Kotze het vir twee weke op die vlug geslaan.&rsquo;n Gehawende Kotze is Woensdag 06:00 in Seepunt gearresteer.Hy moes daai selfde dag aan regter Mantame verduidelik hoekom hy nie hof toe gekom het nie. Volgens Kotze het hy op 7 November verslaap oor hy &rsquo;n angstige nag gehad het.En toe vind hy uit van die lasbrief vir sy arrestasie en besluit om glad nie hof toe te gaan nie.Voordat sy met haar uitspraak begin het, het Mantame eers haar indrukke van Kotze se verduideliking gegee.&ldquo;Hy het geen poging aangewend om homself oor te gee of hof toe te kom nie. Dit wat hy s&ecirc;, en sy optrede is lynreg teen mekaar.&ldquo;Daar was nie iets wat hom verhinder het om hof toe te kom nie. Hy&rsquo;t dit self besluit,&rdquo; het Mantame ges&ecirc;.Sy het sy borgtog-geld van R1 500 verbeurd verklaar en ges&ecirc; hy moet in aanhouding bly. In haar uitspraak het Mantame opgemerk dat Kotze se weergawes in sy aansoek om borgtog, sy pleitverduideliking en sy hoofgetuienis almal van mekaar verskil het.Sy het ook bevind dat Newman hom nooit met &rsquo;n mes aangeval het nie. &ldquo;Daar was nooit &rsquo;n mes nie. Niemand het ooit daai sogenaamde mes gesien nie.&rdquo;Die regter het ook nie geglo Newman sou tik in ruil vir seks aanvaar nie.&ldquo;Sy wou geld h&ecirc; en jy het dit nie gehad nie. Toe raak sy moeilik en wou nie gaan nie,&rdquo; aldus die regter.Mantame het Kotze as &rsquo;n oneerlike getuie beskryf.