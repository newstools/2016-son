DIE aansoek om borgtog vir die boer wat glo &rsquo;n plaaswerker vermoor het, is weer uitgestel.Martin Visser, &rsquo;n boer van Lutzville, het Adam Pieterse (31) glo vermoor en in &rsquo;n vlak graf laat begrawe.Christoffel Fick, die ondersoekbeampte, het voorheen getuig hoe Visser Pieterse met &rsquo;n graaf aangerand en ook verwurg het.Visser se lawyer het Woensdag sy kruisondervraging gestop omdat Fick nie al sy dokumente gehad het nie.Cyril Kroutz, die landdros, het die saak tot 22 November uitgestel.Visser bly tot dan in aanhouding.Kroutz het gevra dat die onder&shy;soek&shy;beampte sy ander dokumente wat hy nie by hom gehad het nie, saambring voordat hy uitspraak in die aansoek om borgtog kan lewer.Visser het Pieterse glo van die kombuis af tot in die kamer met die graaf, ten aanskoue van twee ander plaaswerkers, aangerand.Visser het Pieterse na bewering daarna oor sy skouers gedra en hom deur die kombuisvenster gegooi.Daarna het hy hom glo met &rsquo;n tou vasgemaak en tot by sy quad bike gesleep.Hy het Pieterse toe na bewering op die bike vasgemaak en ook die twee plaaswerkers op die bike gelaai.Visser het toe glo na &rsquo;n plaas in die Lutz&shy;ville-omgewing gery, waar hy die plaaswerkers beveel het om &rsquo;n vlak graf te grawe.Hy het Pieterse toe glo in die vlak graf begrawe en die werkers met die dood gedreig as hulle hul monde sou oopmaak.