Een man is dood en sestien mense beseer na &rsquo;n taxi en twee motors gebots het in Durban, s&ecirc; die KwaZulu-Natalse paramedici. Nooddienswerkers het Vrydagaand om 22:00 op die M4 Suid naby Merebank op die taxi afgekom waar dit op sy sy gel&ecirc; het, s&ecirc; Rescue Care se woordvoerder, Garrith Jamieson. Een man is op die toneel dood verklaar. Van die passasiers is uit die taxi gegooi en sowat 16 mense is ernstig beseer. Die pad was Vrydagaand afgesper sodat nooddienswerkers die toneel kon opruim. Die oorsaak van die ongeluk is nog nie bekend nie.&nbsp;