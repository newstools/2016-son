VOORMALIGE raads&shy;lede kan voor die einde van die jaar &rsquo;n eenmalige uitbetaling, in sommige gevalle gelykstaande aan drie maande se salaris, verwag.S&oacute; het Legadima Leso, &rsquo;n woordvoerder van die nasionale departement van samewerkende regering en tradisionele sake (Cogta), gister ges&ecirc;.Die departement het in Augustus R309 miljoen vir uittredende raadslede landwyd beskikbaar gestel.Die betalings het betrekking op raadslede wat uittree omdat hulle nie in die munisipale verkiesing herkies is nie.Leso het voorheen ges&ecirc;: &ldquo;Almal met vyf jaar of meer diens sal &rsquo;n bedrag gelykstaande aan drie maande se salaris ontvang. Ander lede sal pro rata betaal word.&rdquo;Die bedrag kan so hoog as R150 000 per uittredende raadslid in die Metro beloop.&rsquo;n Anonieme oud-raadslid het aan Son geskryf en egter ges&ecirc; voormalige raadslede sit al vier maande salarisloos en het nog geen betalings ontvang nie.Volgens die oud-raadslid is hulle nou erg moedeloos.Leso het verduidelik &rsquo;n komplekse proses moet gevolg word en gevolglik vat dit tyd voordat die betalings gedoen kan word.&ldquo;N&aacute; die 2011- munisipale verkiesings moes oud-raadslede &rsquo;n jaar wag voordat hulle betaling ontvang het.&ldquo;N&aacute; die verkiesing (in Augustus) moet ons eers seker maak watter raadslede kom nie terug nie en daarna moet munisipaliteite aansoekvorms stuur.&ldquo;Daarna word dit na die Onafhanklike Verkiesingskommissie (OVK) gestuur om geverifieer te word,&rdquo; het hy verduidelik.Daarna word die aansoekvorms na die departement teruggestuur en die betalings toegedien. Die aansoekvorms en bedrae word dan na die Suid-Afrikaanse Inkomstediens (SAID) gestuur.&ldquo;Landwyd is daar 5 222 raadslede wat nie n&aacute; vanjaar se verkiesing (op 3 Augustus) teruggekeer het nie.&ldquo;Dis &rsquo;n groot getal en die OVK en SAID was nie gereed om daarmee te deal nie.&ldquo;Die kommissie wat verantwoordelik is vir die besluit oor die uitbetalings moet dan boonop die finale bedrae in die Staatskoerant laat publiseer,&rdquo; aldus Leso.Volgens hom het Des van Rooyen, minister van Cogta, ges&ecirc; oud-raadslede kan nie weer &rsquo;n jaar wag nie.Betalings sal glo teen einde vandeesmaand of vroeg volgende maand begin.Hy het gewaarsku as van die oud-raadslede geld aan die SAID verskuldig is, sal die inkomstediens die geld onmiddellik van die uitbetalings aftrek.Isaac Adams, &rsquo;n oud-raadslid, het ges&ecirc; hy was voorheen &rsquo;n ingenieur en het vir sy aftrede voorsiening gemaak. Hy kry van sy oud-kollegas baie jammer en weet baie van hulle het die Cogta-geld desperaat nodig.