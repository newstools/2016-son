DIE munisipale tussenverkiesings wat gister in twee wyke van die Nelson Mandelabaai-metro gehou is, het goed af&shy;geloop.Nonke Changela, &rsquo;n woordvoerder van die Onafhanklike Verkiesingskommissie, het ges&ecirc; teen gistermiddag is geen probleme ondervind nie.&rsquo;n Tussenverkiesing is in wyk 4 (Walmer) gehou aangesien die raadslidposisie vakant was.Dit was nadat die ANC-kandidaat Nceba Dywili voor die verkiesing vermoor is.Die ANC het op 3 Augustus meer as 80% van die stemme in wyk 4 op hom getrek.Die Burger het berig die stempersentasie vir die wyk in die munisipale verkiesings was 53,17%.Wyk 14 het n&aacute; die bedanking van Duane Adams as &rsquo;n raadslid vakant geraak.Adams beklee &rsquo;n heeltydse pos by die Suid-Afrikaanse Inkomstediens.Die stempersentasie vir di&eacute; wyk in die munisipale verkiesings was 62,34%.Changela het bevestig teen gistermiddag laat het net 12% van die kiesers in albei wyke hul kruisie getrek.Volgens haar is die stempersentasies in &rsquo;n tussenverkiesing altyd laer as in die munisipale verkiesings. Dit is egter laer as wat verwag is, maar sy kon nie redes verskaf hoekom dit die geval is nie.Die stembusse het gister 21:00 gesluit.