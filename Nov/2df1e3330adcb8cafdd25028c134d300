BAIE mense gee bankkaart-skurke &ldquo;skietgoed&rdquo; deur hul inligting op sosialemedia-sites soos Facebook te sit.S&oacute; het Kalyani Pillay, uitvoerende hoof van die Suid-Afrikaanse Bankrisiko-inligtingsentrum (Sabric), ges&ecirc;.Sy en lt.kol. Jerome Hardenberg van die Valke se eenheid teen &shy;finansi&euml;le misdaad het die publiek gemaan om versigtig te wees as dit kom by kaartbedrog.Hulle het ges&ecirc; die vakansie is om die draai, so mense moet ekstra versigtig wees.Hoewel kaartbedrog in die Wes-Kaap met 19,3% gedaal het en in die Noord-Kaap met 0,6%, word mense steeds ingeloop.In Gauteng is dit op met 17,9%, in KwaZulu-Natal met 20,9%, en in die Oos-Kaap met 4%. &ldquo;Mense sit baie keer persoonlike inligting op sosialemedia-sites en skurke kan di&eacute; inligting gebruik om mense se geld te steel.&ldquo;Net so blameer mense baie keer die banke wanneer hul geld gesteel word as hul bankkaarte gesteel of ge- clone word,&rdquo; het Pillay ges&ecirc;.&ldquo;Ek s&ecirc; nie werkers in banke is onskuldig nie, maar dis grotendeels mense wat nie wakker is nie wie se kaarte by ATM&rsquo;s omgeruil of ge-clone word.&rdquo;Hardenberg het ges&ecirc; een van die maniere hoe skelms geld uit mense kry, is om op dating sites te gaan en vroue te scam.&ldquo;Die mense raak eers vriende en later begin hulle geld vra.&rdquo;Hy het ook gewaarsku teen Ponzi scams en piramideskemas.Hardenberg het gevra dat mense hul hand voor hou wanneer hulle hul pinnommer intik om geld te trek by &rsquo;n ATM.Genl.maj. Patrick Mbotho, adjunkhoof van die Wes-Kaapse speurdiens, het ges&ecirc; hy glo die geveg word gewen.&ldquo;Ons het nie &rsquo;n keuse nie. Ons is op hoogte van sake van devices wat gebruik word en kom gou by as nuwes ontwikkel word.&rdquo;Hy het ook benadruk dat mense wakker moet loop.