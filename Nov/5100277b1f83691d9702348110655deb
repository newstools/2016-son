HY BESKRYF die afgelope vyf maande van sy lewe as hel weens &rsquo;n ernstige motorongeluk.Hy was amper dood, maar nou moedig hy ander mense aan om bloed te skenk. Dit is die lewensverhaal van Johannes Abbott, die gasspreker op die Suid-Afrikaanse Nasionale Bloeddiens (SANBS) se jaarlikse media-ontbyt. Vyf maande lank was hy in en uit die teater en moes hy in &rsquo;n hospitaalbed l&ecirc;. In Mei het Abbott se hele lewe in net &rsquo;n paar sekondes verander toe hy van voor met &rsquo;n trok gebots het. &ldquo;My voertuig het gerol en in die bosse beland. My arm en been is gebreek.&rdquo;Abbott vertel verder hoe hy in sy beseerde toestand tot by die pad gekruip het.Nooddienste het die bebloede Abbott in die straat gevind waar hulle dadelik met mediese behandeling begin het.Hulle het toe met hom na die Net&shy;care Green&shy;acres-hospitaal gejaag. &ldquo;Ek het soveel bloed verloor, toe ons by die hospitaal opdaag, was daar net 8% bloed in my liggaam.&rdquo;Abbott vertel hy het net genoeg suurstof in sy liggaam gehad om sy hart en die helfte van sy brein aan die gang te hou. &ldquo;Daar was pype oral aan my liggaam en ek was op &rsquo;n masjien.&rdquo;N&aacute; drie dae in die hospitaal was Abbott se bloed te dun vir sy liggaam. Die 11de dag het Abbott &rsquo;n noodoperasie in Kaapstad ondergaan. &ldquo;Dokters moes my bekkenbeen terug in plek stoot sodat die inwendige bloeding kon stop.&rdquo;Volgens Abbott is sy been op die 28ste dag n&aacute; die ongeluk geamputeer. Hy het verder bygevoeg dat hy terug Baai toe gestuur is na die Aurora-rehabilitasiesentrum waar hy fisioterapie ondergaan het. &ldquo;Soos ek hier in die rolstoel sit vandag, is ek nie heeltemal gesond nie, maar ek is dankbaar. &ldquo;Wanneer ek gesond word, sal ek dadelik bloed skenk, want dit het my lewe gered.&rdquo;Maryke Harris, die SANBS se beampte vir openbare betrekkinge, het gister vertel dat hulle meer bloed as gewoonlik nodig het gedurende die feestyd. Vanjaar se bloedskenkingsyfers in die Oos-Kaap staan op 63% en volgens Harris was daar 25 556 skenkers. &ldquo;Ons moedig mense aan om bloed te skenk en ook om ander in te lig oor die bloedskenkingsproses.&rdquo;