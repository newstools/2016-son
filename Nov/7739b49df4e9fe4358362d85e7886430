DIE #FeesMustFall-veldtog het daartoe gelei dat omtrent &rsquo;n vyfde van gegradueerde dokters nie volgende jaar kan begin werk nie. Die regering het nie geld vir genoeg poste in staatshospitale nie.Di&eacute; tekort is &rsquo;n onvoorsiene gevolg van die #FeesMustFall-beweging, wat die regering gedwing het om begrotings in staatsdepartemente te besnoei om die geld aan universiteite beskikbaar te stel.Dit beteken dat 307 dokters wat volgende jaar graad vang, nie in &rsquo;n mediese rigting kan begin werk nie omdat hulle eers twee jaar vir die staat moet werk voordat hulle by die Raad vir Gesondheidsberoepe van Suid-Afrika geregistreer kan word.&ldquo;Dis &rsquo;n ramp &ndash; nie net vir studente wat volgende jaar geplaas word nie, maar vir staatshospitale wat reeds &rsquo;n tekort aan dokters het,&rdquo; s&ecirc; dr. Indira Govender van die vereniging vir landelike dokters in Suid-Afrika.Die departement van gesondheid s&ecirc; hy moes finansiering vir geakkrediteerde poste besnoei omdat begrotings van verskeie departemente besnoei is.&ldquo;Een van die grootste redes hiervoor is die protesoptredes in die ho&euml;ronderwysstelsel omdat geld herlei moes word om universiteite te ondersteun,&rdquo; het die departement in antwoord op studente se navrae ges&ecirc;.Volgens die departement het 1 628 studente in hul laaste jaar vanjaar aansoek gedoen om by staatshospitale landwyd geplaas te word. Van die studente is 474 nie in die eerste ronde geplaas nie. Hulle moes aansoek doen om in die tweede ronde geplaas te word.Maar nou is hulle ingelig dat daar net 167 plekke in hospitale oor is. &ndash; Rapport