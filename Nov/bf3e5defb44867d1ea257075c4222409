Geagte LawyersEK WIL graag iets uitvind. Sien, ek en my vroutjie is &rsquo;n ruk getroud en my skuld maak die lewe vir ons baie onaangenaam. Ons baklei die hele tyd! Gelukkig is ons out of community of property getroud, anders was die situasie nog erger.Ek is nog al die tyd onder skuldberading en betaal &rsquo;n hengse bedrag elke maand aan al my rekeninge. Ek wil graag weet hoe skuldberading van sekwestrasie verskil. &rsquo;n Vriend van my stel voor ek laat my sekwestreer aangesien die huis in my vrou se naam is. Ook as &rsquo;n mens sekwestrasie doen, en rehabilitated is, sal jy weer krediet kan kry? Ek stel jul advies hoog op prys. &ndash; Mnr. BankrotGeagte Mnr. Bankrot Het jy geweet meer as vyf miljoen Suid-Afrikaners is oorverskuldig? Dit beteken dat meer as vyf miljoen Suid-Afrikaners nie in staat is om elke maand getrou al hul skuld te betaal met hul huidige salaris nie.Kenners reken verder dat verbruikers ongeveer 76% van hul salarisse aan skuld bestee.Ons reg bied wel verskeie oplossings in die vorm van skuldberading/-hersiening, administrasie en sekwestrasie, maar die keuse rondom watter oplossing die beste is, laat die gewone man op straat baie deurmekaar. Skuldhersiening is &rsquo;n beskermende skuldherstruktureringsproses wat daarop gemik is om die verbruiker se skuldlas ligter te maak. Die proses behels herstrukturering met die hulp van &rsquo;n geregis&shy;treerde debt counsellor, wat elke verbruiker se spesifieke finansi&euml;le situasie evalueer. Ongelukkig kwalifiseer nie alle verbruikers vir skuldhersiening nie. Jy noem dat jy reeds onder skuldhersiening geplaas is en dit beteken dus dat jou debt counsellor van mening was dat jy wel oorverskuldig is en namens jou met al die betrokke kredietverskaffers gere&euml;l het dat jy jou skuld oor &rsquo;n langer tydperk kan terugbetaal. Daar is voor- en nadele aan skuldhersiening verbonde:Die voordele: 1. Een van die grootste voordele is dat geen regstappe deur die betrokke kredietverskaffers teen jou ingestel kan word nie. Geen beslissing kan dus teen jou naam verkry word wat jou kredietrekord negatief kan be&iuml;nvloed nie. 2. Omdat &rsquo;n kleiner bedrag elke maand aan die kredietverskaffer betaal word, is daar meer geld beskikbaar in jou sak om aan ander belangrike dinge te bestee. 3. Bankfooie en ander koste word gewoonlik verminder en so spaar jy verder.Die nadele: 1. Aangesien &rsquo;n kleiner bedrag elke maand betaal word, sal die skuld oor &rsquo;n langer tydperk afbetaal word. 2. Dit beteken dat meer rente betaalbaar sal wees.3. Jou kredietrekord word ook aangepas om aan te dui dat jy onder skuldhersiening geplaas is en jy sal nie krediet kan bekom totdat jou situasie verander en skuldhersiening &shy;be&euml;indig word nie. (In die meeste gevalle is dit eintlik &rsquo;n goeie ding).Wat sekwestrasie betref, onderskei ons tussen verpligte sekwestrasie en vrywillige sekwestrasie. Verpligte sekwestrasie vind plaas wanneer &rsquo;n kredietverskaffer soos &rsquo;n bank die hof nader om &rsquo;n verbruiker insolvent te laat verklaar. Vrywillige sekwestrasie is die proses waar &rsquo;n verbruiker self &rsquo;n hof nader en sy boedel oorhandig om bates te verkoop om sodoende skuld te betaal. Vir doeleindes van jou vraag gaan ek eerder praat oor vrywillige sekwestrasie. Di&eacute; proses is ontwerp om hulp aan verbruikers te verleen, waar dinge buite beheer geraak het en hulle glad nie meer in staat is om enige van hul skulde te betaal nie. Gewoonlik sal die hof dan iemand aanstel om beheer te neem oor die verbruiker se finansies. Die betrokke kredietverskaffers sal wel tevrede moet wees dat die sekwestrasie tot hul voordeel sal wees, en die verbruiker sal minstens 15% van die totale skuldbedrag moet aanbied.Die voordele:1. Die grootste voordeel is dat jy letterlik van voor af kan begin. N&aacute; sekwestrasie betaal jy glad nie meer enige gedeelte van jou salaris aan skuld nie, en dus kan jy weer normaliteit en stabiliteit vind in jou &shy;finansi&euml;le &shy;sake. 2. N&aacute; rehabilitasie kan jy weer aansoek doen vir krediet, maar onthou, enige kredietverskaffer sal wil seker maak dat jy kwalifiseer en jou maandelikse paaie&shy;mente sal kan betaal. Hulle kyk na jou inkomste, uitgawes, krediet&shy;rekord, ensovoorts. Die nadele:1. Ongelukkig word jy gedwing om al jou persoonlike bates waarvoor jy jare lank al werk, te verkoop, insluitend jou huis, voertuig, meubels, ensovoorts. 2. Die proses is duur en hoewel ek nie presies kan s&ecirc; wat dit jou gaan kos nie, sal dit waarskynlik R20 000 aan regskoste oorskry. 3. Jou kredietrekord sal aandui as jy gesekwestreer is en jy sal eers outomaties n&aacute; tien jaar gerehabiliteer wees en weer aansoek kan doen vir krediet, tensy jy &rsquo;n aansoek bring in die hooggeregshof om vroe&euml;r gerehabiliteer verklaar te word. Jy noem dat jy en jou vrou buite gemeenskap van goedere getroud is en dat jul woonhuis in haar naam geregistreer is. Sou jy jouself laat sekwestreer, sal julle nie hierdie baie waardevolle en belangrike bate verloor nie. Ek weet dat jy nie regtig enige vrae rondom administrasie het nie, maar ek voel dit nodig om te noem dat administrasie &rsquo;n baie ou skuldremedie is. Administrasie maak dit moontlik om &rsquo;n verminderde paaiement maandeliks aan kredietverskaffers te betaal, maar om te kwalifiseer moet jy geen tasbare eiendom besit nie, en jou skulde mag nie R50 000 oorskry nie.Die voordele:1. Geen verdere regstappe kan teen jou ingestel word deur die betrokke kredietverskaffers nie. Die nadele: 1. Dit vat gewoonlik langer om skuld af te betaal as wanneer jy onder skuldberading geplaas word. 2. Paaiemente word slegs elke drie maande verdeel en dit veroorsaak dat rente oploop.3. Die proses is duur. Die koste van &rsquo;n administrasiebevel kan maklik R2 500 beloop, en dan is daar verdere administrasiefooie van 12% elke maand betaalbaar, en boonop is jou werkgewer geregtig op &rsquo;n 5%-bestuursfooi aangesien dit jou werkgewer se verantwoordelikheid is om gelde oor te betaal aan die administrateur.Ek kan nie vir jou s&ecirc; watter opsie die beste oplossing bied nie, want jy moet mooi dink wat vir jou belangrik is en wat jy op lang en kort termyn wil bereik. Elke oplossing het voor- en nadele. Dink baie mooi voordat jy enige besluite neem. Groete Die Son-lawyers