&lsquo;n Vrou van die Kaap glo sy is die slagoffer van &lsquo;n regte vampire aanval. Die ma van vier s&ecirc; sy het by die dood omgedraai na haar drinking buddies glo in demons verander het, toe haar bloed probeer suig het, en beweer het die duiwel soek haar. Theresa Simons (53) s&ecirc; gebed het haar gehelp &nbsp;om uit die nare ordeal te vlug. Sy is glo tydens die aanval ge-drug, gebyt, gesteek en met sigaretstompies gebrand. Die bekende maatskaplike werker in Brooklyn verduidelik sy en haar man, Andor Simons (59), het vriende besoek. Hulle het saam met die paartjie wie hulle twee jaar gelede in &lsquo;n tavern ontmoet het, vier bokse wyn uitgedrink. &ldquo;Ons het sowat 10:30 daar aangekom en gesit en drink toe die man van die huis R220 leen om nog twee bokse wyn te koop,&rdquo; vertel sy. &ldquo;My man het so 16:30 &lsquo;n stap gaan vat en in die parkie oorkant die huis gaan sit. Toe hy weg is het ek begin snaaks vol en toe is ek lights out. Toe ek by kom het die man van die huis oor my gestaan en ges&ecirc; &lsquo;die duiwel s&ecirc; jou nommer is klaar, ek gaan jou nou doodmaak&rsquo;. Ek het so groot geskrik en besef ek is op die grond. Ek het lam gevoel en hy en sy meisie het my op en af op die grond gesleep. Ek is met sigarette gebrand. Toe kom die vreemdste ding, die man begin byt my. Hy het my bloed probeer suig.&rdquo; Sy vertel die man se meisie het haar heeltyd vasgehou, terwyl hy haar maag en lae-rug gebyt en haar selfs probeer steek het. &ldquo;Hulle het ges&ecirc; hulle gaan my liggaam in stukkies opkap en ek sal vermis wees en niemand sal my vind nie. Ek het aan my kinders begin dink en bid.&rdquo; Sy vertel hy het haar broek afgetrek en wou haar verkrag, maar sy kon terug baklei. &ldquo;Ek kon skielik daarin slaag om los te kom en het na die deur gehardloop. Ek het in &lsquo;n vrou wat in die pad was gehardloop en sy het my na die huis gehelp.&rdquo; Andor vertel hy het in die park wakker geskrik en is na die huistoe, waar die paartjie hom ges&ecirc; het Theresa is huistoe. Theresa s&ecirc; haar beweerde aanvallers is nog nie gearresteer nie. Konst. Noloyiso Rwexana, polisiewoordvoerder, het bevestig &lsquo;n saak van seksuele aanranding word ondersoek. &ndash; iol.co.za