LEDE van die publiek het di&eacute; week die kans gekry om die kop te was van die grootkoppe in die provinsie se onderwys- en gesondheids&shy;departement.Dit was toe die Nasionale Raad van Provinsies (NRP) en die provinsiale wetgewer openbare vergaderings in Oos-Londen gehou het.Inwoners het op die gebied van gesondheid gekla oor &rsquo;n tekort aan verpleegsters, ambulanse en klinieke in afgele&euml; landelike gebiede.Luidens &rsquo;n parlement&ecirc;re verklaring het dr. Pumza Dyantyi, Oos-Kaapse LUR vir gesondheid, verduidelik &rsquo;n groot aantal verpleegsters het onlangs bedank. En dit het oral tot &rsquo;n personeeltekort in klinieke gelei.&ldquo;Maar ons sal seker maak daar is genoeg verpleegsters by ons klinieke om te verseker dat almal toegang tot gesondheidsdienste het,&rdquo; het sy benadruk.Volgens Dyantyi word gekyk na die aankoop van ambulanse en mobiele klinieke vir landelike gebiede.Inwoners het op die gebied van die onderwys gekla oor die sluiting van skole, &rsquo;n tekort aan skoolbiblioteke en die swak gehalte van die kos wat aan die leerders verskaf word.Mandla Makupula, Oos-Kaapse LUR vir onderwys, het ges&ecirc; skole sluit omdat mense vanaf die platteland na die stede verhuis.Volgens hom moet daar minstens 135 leerder in &rsquo;n laerskool en 200 leerders in &rsquo;n ho&euml;rskool wees om aan die departement se minimum vereistes te voldoen.Makupula het benadruk as &rsquo;n skool nie die doelwitte kan haal nie, sal dit gesluit word.Volgens hom is die beleid om sulke skole te rasionaliseer en saam te smelt.Makupula s&ecirc; ook plaaslike skole is geneig om almal dieselfde vakke aan te bied. Die ouers sit hul kinders dan in die skole wat die beste presteer. Dit lei daartoe dat sommige skole oorvol is terwyl ander skole leeg staan.&ldquo;Skole moet &rsquo;n wye verskeidenheid vakke aanbied om te verseker leerders word na die skole gelok. Sodoende kan die sluiting van skole verhinder word,&rdquo; aldus Makupula.Enver Surty, adjunkminister van basiese onderwys, het benadruk dat die departement van basiese onderwys reeds verskeie splinternuwe en tegnologies gevorderde skole met biblioteke gebou het. Dit het die departement glo reeds R30 miljoen uit die sak gejaag.