DIE gemeenskap van Atlantis het gister tydens die borgtogaansoek van Brayden Graaf se moordenaars ges&ecirc; hulle staan by hul ding dat tikbase se uurglas nou begin leeg loop. Charlton Renier (19) en Andrew Hendricks (20) het saam met &rsquo;n minderjarige laaitie verskyn vir die skietdood van die tweejarige Brayden by die Bablers Place-woonstelle, Atlantis.Die gemeenskap betwis egter die ouderdom van die minderjarige en Barbara Rass, die DA-raadslid, het die polisie versoek om bewyse te lewer dat hy wel 17 jaar oud is.Suster Sanna Boss, die ma van &ldquo;Mama G&rdquo;, by wie se huis die skieters se getaway-kar gevind is, het op &rsquo;n vergadering met die inwoners en Rass ges&ecirc; onskuldige mense word aangekla. &ldquo;Die skieter het homself aan die polisie oorgegee, maar is deur die ondersoekbeampte aanges&ecirc; om die volgende dag terug te kom. &ldquo;Maar nou het hy hom uit die voete gemaak,&rdquo; s&ecirc; suster Sanna.Volgens &rsquo;n ingeligte in die polisie het daar wel &rsquo;n persoon na vore gekom, maar toe daar aan hom gevra is waar die moordwapen is, het hy net verdwyn.Die ingeligte beweer die &ldquo;skieter&rdquo; is aanges&ecirc; om man te staan teen betaling vir die moord. Die polisie het &rsquo;n waterdigte saak teen die drie verdagtes, s&ecirc; die ingeligte. Volgens Allister Lightburn van die organisasie Family In Focus is die tyd nou reg om &rsquo;n ultimatum aan bendeleiers en tikbase te stel dat hulle moet stop waarmee hulle besig is, of hulle sal die woede van die gemeenskap voel.Die saak teen die drie is tot 10 November uitgestel.