JALOESIE en toordery is glo &rsquo;n reuse-probleem in Lapland, Uitenhage, en toe &rsquo;n jong man &rsquo;n &shy;bruinkapel in sy shack vind, het hy die slang dadelik vrek gemaak. Zayne Goliath, een van die inwoners, vermoed nie dat iemand hom getoor het nie, maar hy is baie versigtig en hou die slang eerder buite in &rsquo;n blik. &ldquo;Ek vermoed dit nie, maar ek wil ook nie myself jinx nie, so dis hoekom die slang buite in &rsquo;n bottel gehou word.&rdquo;Volgens Elrico Vers, een van Goliath se vriende, kom daar sommer baie toordery in hul area voor. &ldquo;Ek weet net die mense hou van hul black magic hierso en hulle toor mekaar oor jaloesie.&rdquo;Goliath s&ecirc; daar kan net twee redes wees hoekom die slang binne sy &shy;woonplek beland het. &ldquo;Daar is baie bosse hier naby, so dit kan die rede wees of toordery kan ook &rsquo;n moontlikheid wees.&rdquo;Die skrikwekkende voorval het Dinsdag om 12:00 gebeur toe Goliath en Vers by sy shack ingestap om tekkies te gaan haal. &ldquo;Ons was op pad uit en wou ander tekkies kry,&rdquo; vertel Goliath.&ldquo;Soos ons uitgestap het, het ek iets agter die wasmasjien gehoor. &ldquo;Toe ek die wasmasjien skuif, het ek die skok van my lewe gekry.&rdquo;Goliath vertel hy het &rsquo;n bruinkapel net daar agter sy wasmasjien gewaar. &ldquo;Dadelik het ek &rsquo;n besem gegryp en het die slang vasgedruk, my vriend (Vers) het &rsquo;n klip gaan haal,&rdquo; s&ecirc; hy. Daarna het die twee jong manne die slang morsdood gegooi. Goliath s&ecirc; verder hy gaan veiligheidshalwe nou sy shack gereeld deeglik skoonmaak. &ldquo;Die slange travel in paartjies, so ek moet seker maak dat daar nie nog slange hier wegkruip nie. &ldquo;Ek wil ook seker maak dat daar nie enige babaslange in my shack is nie.&rdquo;Goliath meen dat hy onbewus is van enige mense wat jaloers is op hom. Vers vertel verder hoe toordery baie mense se wapen is. &ldquo;&rsquo;n Mens moet maar versigtig wees en by jouself hou, want die mense sal nie twee keer dink om jou te toor nie,&rdquo; s&ecirc; Vers.