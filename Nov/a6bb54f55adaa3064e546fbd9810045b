DIE vermeende kingpin van &rsquo;n voertuigregis&shy;trasie-scam is met R5,3 miljoen kontant betrap.Elton Abrahams (33) is Sondagoggend by sy huis in Adam Tasweg, Belhar, deur die Valke gearresteer.Abrahams word deur aanklagte van korrupsie, rampokkery en geldwassery in die gesig gestaar. Volgens &rsquo;n bron in die elite polisie-eenheid, die Valke, is Abrahams die dikding van &rsquo;n sindikaat wat onder meer verkeersbeamptes, polisiemanne en munisipale werkers van Kaapstad tot so ver as die Noord-Kaap betrek. Volgens die bron werf Abrahams mense by verkeerskantore en padwaardigheidsentrums. Die bron s&ecirc; Abrahams stuur net details met sy runners na voertuigtoetssentrums en registrasiekantore en die karre gaan nooit fisiek in nie.In een geval het hy na bewering &rsquo;n man R34 000 ge-charge om op di&eacute; manier twee onpadwaardige busse te regis&shy;treer.Die busse is gebruik om skoolkinders in die Worcester-omgewing te vervoer.Abrahams het na bewering &rsquo;n fake motorhandelbesigheid opgestel waardeur hy die busse geskrap en toe weer laat registreer het.Hy het reeds karre ter waarde van R20 miljoen geregistreer, volgens die bron.Tydens sy arrestasie is R4,5 miljoen in sy besit by sy huis gekry. Later die oggend is beslag gel&ecirc; op R800 000 by sy girlfriend se huis in Mitchells Plain.Die waarnemende hoof van die Valke in die Wes-Kaap, brig. Mzwandile Ndlovu, het sy lede geprys vir die arrestasie. Hy s&ecirc;: &ldquo;Dit is &rsquo;n harde knou vir die onderw&ecirc;reld en wys die Valke bly toegewyd om georganiseerde misdaad uit te roei.&rdquo;Son se bron vertel nog arrestasies van ander lede van die sindikaat word verwag.Abrahams sal na verwagting vandag in die Bellville-landdroshof verskyn.