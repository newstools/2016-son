&ldquo;DIE Here is goed.&rdquo;S&oacute; het Alta Smit gister in die Baaise hooggeregshof ges&ecirc; nadat di&eacute; hof beslis het die Suid-Afrikaanse Nasionale Weermag (SANW) moet haar regskoste betaal.Regter Judith Roberson het beslis die SANW moet die Nelson Mandelabaai-munisipaliteit se regskoste ook betaal.Dit volg nadat Smit &rsquo;n strafregtelike klag teen die weermag aanhangig gemaak het nadat sy op 4 November sonder waarskuwing deur SANW-lede uit haar weermaghuis in Forest Hill geskop is.Haar besittings is toe op die stadsaal se voorstoep ge-dump.Sy was met &rsquo;n voormalige weermaglid getroud en het n&aacute; haar egskeiding spesiale toestemming gekry om in die huis aan te bly solank sy huur betaal.Die munisipaliteit het ook klagte van onder meer opsetlike saakbeskadiging en onwettige storting teen die SANW gel&ecirc;.&rsquo;n Klag van poging tot moord is ook aanhangig gemaak nadat die weermaglede &rsquo;n munisipale bakkie beskadig het terwyl &rsquo;n sekuriteits&shy;beampte in die bakkie was.Roberson s&ecirc; dis onbetwisbaar dat die weermag verkeerd opgetree het deur Smit se huis te betree en haar besittings te verwyder terwyl sy besig was om na haar siek kind om te sien.Sy was blykbaar besig om na haar 15-jarige dogter, wat aan diabetes en sistiese fibrose ly, om te sien toe di&eacute; lede by haar voordeur inbars, al haar besittings bymekaarmaak en op hul vragmotors gooi.&ldquo;Hul (die weermag se) optrede was onwettig. Hulle is veronderstel om te beskerm, dien en verdedig, nie te dreig nie. &ldquo;Ek kan nie aan &rsquo;n beter saak dink waar twee partye gronde gehad het om na &rsquo;n hof toe te kom as di&eacute; een nie,&rdquo; s&ecirc; Roberson.Adv. Zuko Mapoma, wat optree namens die weermag asook die departement van openbare werke, wat die weermaghuise besit, het self erken die SANW se optrede was onwettig.Jerome Hicken, Smit se prokureur, s&ecirc; sy volgende stap is om die rekening namens sy kli&euml;nt op te stel sodat dit getakseer kan word.Die SANW staan ook tereg op &rsquo;n aanklag van &shy;minagting van die hof. Di&eacute; saak is egter uitgestel tot 2 Februarie 2017.