ASHTON. &ndash; Die polisiebeampte wat aangekla word van die verkragting van &rsquo;n minderjarige meisie het gister weer in die landdroshof hier verskyn.AO Frederick Soldaat (48) het in sy eerste hofverskyning in Oktober erken dat hy met die meisie (15) seks gehad het in die polisie se traumaberadingskamer.Soldaat pleit egter onskuldig op die aanklag teen hom.Shaun Brown, &rsquo;n ondersoekbeampte van die onafhanklike polisie-ondersoekdirektoraat (Opod), het getuig dat die mediese verslag aandui daar was wel dro&euml; penetrasie.Die staat het aangedui dat hoewel alle ander bewysstukke reeds ingedien is, wag hy nog op &rsquo;n finale mediese ontleding.Die kind se ma was nie in die hof nie. Soldaat is gewaarsku om op 30 Januarie weer in die hof te wees. Die verhoor sal dan begin.Soldaat het getuig dat hy op die dag van die beweerde voorval in September nagskof gewerk het.Hy s&ecirc; in &rsquo;n oproep is gekla dat &rsquo;n meisie oproerig is by haar ma se huis.Soldaat het getuig dat hy en twee kollegas na die toneel is en gesien het dat die meisie kaste stukkend slaan.Volgens hom was die kind histeries en het hy aan haar ma ges&ecirc; dat sy na die polisiestasie begelei moes word.Daar het hy &rsquo;n inskrywing van die meisie se besonderhede in die register gemaak.Volgens Soldaat was dit omstreeks 00:30 toe die meisie hom om &rsquo;n koppie tee vra.Hy het ges&ecirc; nadat sy die tee gedrink het, het sy onder &rsquo;n kombers in die bed geklim.Soldaat het getuig: &ldquo;Sy het vir my ges&ecirc; dat ek baie mooi o&euml; het.&rdquo;Hy beweer dat sy hom vasgedruk en begin vry het.&ldquo;Ons het toe seks gehad; sy het daarna aan die slaap geraak,&rdquo; het die polisiebeampte getuig.Volgens hom het sy voordat hulle seks gehad het, aan hom ges&ecirc; sy is 18 jaar oud.Soldaat het aan die hof ges&ecirc; dat hy nooit gedink het sy is 15 nie.