DIE vyf brandbestryders wat &rsquo;n brand op &rsquo;n vistreiler in die hawe in Kaapstad probeer blus, moes gister ontruim word omdat die vistreiler te onstabiel is.Die vistreiler, Verano Port Villa, is nou al sedert Woensdag aan die brand.Die vaartuig, wat polistireen en diesel vervoer, veroorsaak dik bollings rook oor die hawe.Liezl Moodie, woordvoerder van die Stad Kaapstad se brand- en reddingsdienste, s&ecirc; die groep brandbestryders moes vinnig ontruim word omdat die vistreiler nou begin om skuins te draai en water te lek.Die brandbestryders is nie beseer nie en geen ander vaartuig is tot dusver beskadig nie. &ndash; Netwerk24