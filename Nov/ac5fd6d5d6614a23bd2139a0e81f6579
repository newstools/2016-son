KLEIN Shamonique Claasen se vermeende tikkop killer ontken enige aandeel aan die wrede moord op en verkragting van haar.Jerome Amerika (23) het gister in die Kaapse hooggeregshof in sy eie verdediging begin getuig.Hy was die boyfriend van Henriette, die tienjarige meisie se suster.Hulle het in &rsquo;n bungalow in Irisstraat in Groenheuwel in die Paarl gewoon.Op 27 Februarie, &rsquo;n dag voor haar 11de verjaardag, het Shamonique verdwyn.Haar liggaam is twee dae later onder &rsquo;n bed in die huis gekry nadat dit sleg begin ruik het. Sy was in &rsquo;n kombers en swart sakke toegedraai.Haar hande en voete was met draad vasgebind.&rsquo;n Checkers-sak was oor haar kop.Amerika het onder kruisverhoor erken hy het &rsquo;n paar maande vroe&euml;r vir Hen&shy;riette met &rsquo;n knopkierie geslaan, haar die bosse ingevat en twee keer verkrag.Sy het &rsquo;n interdik teen hom gekry, maar hulle het later opgemaak en hy het weer by haar in die stoorkamer by die huis gaan woon.Hy het getuig hy was die Saterdag toe Shamonique verdwyn het saam met Ouboeta en Pauline by die huis.Amerika het ges&ecirc; hy het nie vir Shamonique gesien nie, maar het geweet sy slaap in die wendy. Later is hy na sy niggie af in die pad om R20 vir tik te kry.Toe hy by die huis kom, is hy gevra of hy weet waar Shamonique is. Hy het ges&ecirc; hy weet nie.Almal, behalwe Amerika, het na die meisie gesoek.Die Sondag het almal weer gaan soek.Sondagmiddag het Hen&shy;riette begin kla oor &rsquo;n slegte reuk in die pakkamer en Amerika het ges&ecirc; dis seker &rsquo;n dooie muis.Volgens hom het hy die volgende oggend twee dooie muise in die kamer gekry.Ouboeta het gesien hy dra &rsquo;n swartsak met twee hande by die kombuisdeur van die hoofhuis in.Skielik was die slegte reuk in die huis.Amerika het egter ontken dat hy enige iets by die huis ingedra het.