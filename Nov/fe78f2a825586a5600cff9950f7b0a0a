RUMOURS oor &rsquo;n beplande FeesMustFall-optog by die Nelson Mandela-Universiteit (NMU) het in die lug gehang terwyl die polisie gister hul rondtes gedoen het. Die meeste dele van die universiteit is steeds gesluit, maar &rsquo;n paar geboue se parkeerterrein was vol karre. Volgens &rsquo;n sekuriteitsbeampte het hy bevestiging van &rsquo;n paar studente gekry dat eksamens aan die gang is. &ldquo;Die polisie was al hier vanaf vroeg vanoggend en alles is stil. &ldquo;Soos die studente praat, hoor ons van &rsquo;n FeesMustFall-optog, maar tot dusver is dit steeds stil.&rdquo; Gister kon niemand deurgaan na die universiteit se Suid-kampus nie. Die universiteitsekuriteit het die toegang geblok en Son verneem die geboue op die Noord-kampus word gebruik vir eksamen. Zandile Mbabela, &rsquo;n NMU-woordvoerder, het gister teen druktyd geen update gehad oor enige nuwe verwikkelinge nie. &rsquo;n Student wat verkies om anoniem te bly, voel FeesMustFall is &rsquo;n mors van tyd. &ldquo;Diegene wat hard werk en goeie punte kry, kan beurse kry. &ldquo;Universiteit is &rsquo;n voorreg en wie gaan op die ou einde vir alles betaal?&rdquo;Die student meen verder dat hy net in vrede weer wil klas bywoon. Intussen bevestig die NMU op sy webtuiste dat sy herstelprogram reeds aan die gang is. &ldquo; &rsquo;n Amerikaanse vrou het byvoorbeeld finansi&euml;le hulp aangebied om 27 000 studente te help met die voltooiing van die akademiese jaar,&rdquo; lui die verklaring. Verder bevestig die universiteit dat mense in die Metro ook aangebied het om te help met blyplek, kospakkies, toiletries, berading, venues, data, lugtyd en vervoer.