HY WORD beskou as die Messias wat hulle uit die woestyn van armoede sou red.Maar toe die Valke soos Filistyne op hom toesak, het duisende sy naam geskreeu omdat hulle nie kon glo hul &ldquo;Profeet Profyt&rdquo; beoefen na bewering &rsquo;n piramideskema nie. &rsquo;n Dro&euml; Kerstyd staar nou nagenoeg 5 000 beleggers uit die plaasgemeenskappe van Touwsrivier, Worces&shy;ter en De Doorns in die gesig.D&iacute;t is nadat die Valke David Cupido, eienaar van 4th Power Investments, se bankrekeninge gevries het.Cupido het die geld van derduisende beleggers uit arm plaasgemeenskappe in aandelebeurse bel&ecirc;. Hy het die mense glo derduisende rande se opbrengs belowe, maar hy is nie by die Raad op Finansi&euml;le Dienste geregistreer om finansi&euml;le dienste te verskaf nie. Die bewering is dat hy &rsquo;n piramideskema bedryf en sy lewenstyl, wat talle luukse karre insluit, gefinansier word uit beleggers se geld.Baie van sy duisende beleggers het gaan geld leen om by hom te bel&ecirc; en ander het hul plaas- en winkelwerk gelos, want die opbrengste sou hul nuwe leefstyl finansier. Nou is die beleggers die hel in, want op 15 Desember sou hulle die groot Kerstyd-uitbetaling op hul belegging gekry het. Dit kan nou nie meer gebeur nie, want die Valke het al Cupido se rekeninge gevries terwyl hulle hom ondersoek.Van die beleggers het selfs taxi&rsquo;s en busse opgemaak om n&aacute; die 15de Desember Kaap toe te kom vir hul Kersinkopies. Hulle eis nou dat die Valke die ondersoek moet stop en staan bankvas agter Cupido. Maar die adjunk- uitvoerende direkteur van Agri SA, dr. Christo van der Rheede, s&ecirc; hy &ldquo;voorsien geweldige swaarkry&rdquo; vir die plaasgemeenskappe wat bel&ecirc; het by 4th Power Investments. &ldquo;Hulle gaan swaarkry as hulle nie hul geld gaan terugkry of enige opbrengste op hul beleggings gaan kry nie. &ldquo;Daardie gemeenskappe ly onder geweldige sosio-ekonomiese probleme. &ldquo;Ons kan nie toelaat dat die mense in Kerstyd swaarkry nie.&rdquo;Hy s&ecirc; die Valke moet hul ondersoek so spoedig moontlik afhandel.&ldquo;As 4th Power &rsquo;n onwettige praktyk is, moet di&eacute; mense aan die pen ry en verantwoordelikheid aanvaar.&rdquo;Van der Rheede s&ecirc;: &ldquo; &rsquo;n Klomp onskuldige mense het &rsquo;n klomp geld in die skema gestort.&ldquo;Niemand kan &rsquo;n private bank bedryf sonder om die behoorlike regulasies te volg nie.&ldquo;Die mense moet hul geld terugkry. Ons kan nie verdere swaarkry in ons gemeenskappe ervaar nie.&rdquo;Hy s&ecirc; sy groot kommer is dat daar raadslede is wat mense gewerf het om geld by Cupido te bel&ecirc;. &ldquo;Is die raadslede geregistreerde finansi&euml;le agente? Niemand het die reg om ons mense se desperaatheid so uit te buit nie,&rdquo; s&ecirc; Van der Rheede. Boet Jaftha, &rsquo;n DA-wyksraadslid, is glo een van die raadslede wat mense in Touwsrivier gewerf het. Hy het di&eacute; week aan Son op Sondag ges&ecirc; hy is self &rsquo;n belegger by 4th Power. Jaftha wou geen kommentaar lewer op sy rol in 4th Power nie. &ldquo;Dis nie &rsquo;n DA- of ANC-ding nie; di&eacute; is &rsquo;n gemeenskap-ding,&rdquo; s&ecirc; Jaftha oor sy raadslidskap en betrokkenheid by 4th Power.