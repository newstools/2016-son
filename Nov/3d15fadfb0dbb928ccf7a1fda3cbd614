ALTESAME 37 passasiers en &rsquo;n busbestuurder is beseer toe drie MyCiti-busse gisteroggend by &rsquo;n ongeluk betrokke was.Die ongeluk het omstreeks 08:30 op die hoek van Heerengracht en Hertzog Boulevard in die Kaapse middestad plaasgevind.Twee pasi&euml;nte word behandel vir beserings aan die ruggraat en kop. Dit is die tweede ongeluk van MyCiti-busse op di&eacute; einste hoek binne &rsquo;n maand.Geskokte passasiers het op die toneel gesit en wag vir mediese hulp.Een passasier, wat anoniem wil bly, s&ecirc; sy het groot geskrik en het geen idee oor wat verkeerd gegaan het nie.Sy s&ecirc;: &ldquo;Ek was in die middelste bus toe die bus agter ons in ons bus vasgery het.&ldquo;Met die slag het ons bus vorentoe geploeg en teen die ander bus voor ons vasgery. Ek het nie baie seergekry nie. Die skok is egter &rsquo;n ander saak&rdquo;.Nog &rsquo;n insittende s&ecirc;: &ldquo;J&ocirc;! Ek het baie groot geskrik. Dinge kon soveel anders gewees het. Die drywers van die busse moet beter bestuur, man,&rdquo; het sy ontsteld ges&ecirc;.Russel Meiring, &rsquo;n woordvoerder van ER24, s&ecirc; toe nooddienste op die toneel kom, was die insittendes oor die toneel versprei.Hy s&ecirc;: &ldquo;Pasi&euml;nte is behandel en is daarna na verskeie hospitale geneem.&rdquo;Brett Herron, die Stad se maycolid vir vervoer, s&ecirc; die ongeluk sal ondersoek word.Herron s&ecirc;: &ldquo;Die veiligheid van ons passasiers is nie onderhandelbaar nie en daar sal opgetree word. &ldquo;Ons sal ook die bevindings gebruik om seker te maak sulke voorvalle gebeur nie weer in die toekoms nie. Die bestuurder wat die pile-up veroorsaak het, is geskors.&rdquo;