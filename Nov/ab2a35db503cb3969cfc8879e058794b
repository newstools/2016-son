FIVES FUTBOL, &rsquo;n kleiner formaat van sokker, gespeel deur vyf spelers in &rsquo;n span en op binnenshuise velde, is besig om soos &rsquo;n veldbrand onder sokkerliefhebbers te versprei.En om te help om di&eacute; sokkerformaat verder onder Suid-Afrikaners bekend te stel, word van plaaslike celebs soos Chad Saaiman en die rapper Youngsta gebruik gemaak om as ambassadeurs op te tree.Nou het &rsquo;n rapper van die Kaapse Vlakte, Quinlan Leigh Oliphant, bekend as Kiiing Leo, hom by die elite groep aangesluit wat as ambassadeurs vir Fives Futbol w&ecirc;reldwyd optree.Oliphant (20) s&ecirc; die eer het hom te beurt geval nadat hy oorklankingswerk (voice-over) vir Fives Futbol se nuutste bemarkingsvideo gedoen het.&ldquo;Hulle het gehou van die flavour wat ek bring en hoe ons saam gewerk het. Ek voel dinge is besig om stadig maar seker vir my in plek te val.&rdquo; Oliphant rap al sewe jaar lank, sedert gr. 8. Hy het in Julie sy eerste EP &ndash; The Marshan has landed - Air to the throne &ndash; bekend gestel.Oliphant het nie &rsquo;n maklike pad gehad om sy drome te volg nie. &ldquo;Ek was altyd mal oor musiek. &ldquo;En n&aacute; skool het ek besluit dat dit al is wat ek wil doen.&ldquo;My ouers is nie heeltemal ten gunste van my musiek nie, want my pa is &rsquo;n pastoor. So, hulle dring altyd daarop aan dat ek nie mag vloek in my songs nie. &ldquo;Hulle is ook nie heeltemal ten gunste daarvan dat ek in nagklubs optree nie. So, wanneer ek wel die geleentheid kry, maak ek altyd seker dis die beste performance van my lewe.&rdquo;Oliphant is tans in sy tweede jaar van &rsquo;n uitvoerende kunste-kursus by die Cape Academy of Dramatic Arts. Hy het sy oog op &rsquo;n Sama-toekenning binne die volgende vyf jaar. Maar vir eers wil hy net sy studie voltooi. Hy is ook nou besig met sy tweede EP.Sy musiek is beskikbaar op Soundcloud onder Kiiing Leo.