&lsquo;n Jong seun is dood in sy huis gevind, na hy glo verdoof is met slaappille en deur sy ma vir drie jaar in &lsquo;n kas toegesluit is. Yonatan Aguilar (11) het in 2013 in Los Angeles net verdwyn. Sy ma, Veronica Aguilar, beweer hy is na &lsquo;n inrigting in Meksiko gestuur. Maar die realiteit is dat hy in &lsquo;n kas in die gesinswoning aangehou is. Sy liggaam is eers ontdek toe die polisie deur sy stiefpa, Jose Pinzon, ingelig is. Die 11 jarige se ondervoede liggaam is in &lsquo;n klein kassie ontdek. Hy het minder as 15kg geweeg en was omring met koppies vloeistof medisyne. Volgens hofdokumente is die seun, wie glo outisties was, verdoof gehou met slaapstroop. Ten tye van die verdwyning is Aguilar nooit deur die polisie, maatskaplike werkers of skoolbeamptes ondersoek nie. Dit ten spyte van vorige beweings van mishandeling. Aguilar is intussen gearresteer en het onskuldig gepleit. &ndash; metro.co.uk