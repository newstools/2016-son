&ldquo;I LOVE you, you love me, we&rsquo;re a happy family.&rdquo; Di&eacute; liedjie uit die kinderprogram Barney was Brayden Graaf se gunsteling-song.Maar nou, s&ecirc; een van sy juffrouens by die John Stroebel Educare Centre in Atlantis, gaan Brayden (2) se sitplek vir altyd leeg wees. Melony Rosa het tydens Saterdag se begrafnisdiens ges&ecirc; hy het in almal se harte gekruip by die cr&egrave;che en sy plek sal nie gevul kan word.Atlantis het Saterdag een van die dorp se grootste begrafnisse aanskou toe Brayden uit die God&rsquo;s Faith Mis&shy;sion-kerk begrawe is.Die kerk het uit sy nate gebars toe inwoners hul laaste eer kom betoon het aan Brayden, die jongste slagoffer van die voortslepende bendegeweld in Atlantis. Die oulike klonkie is verlede naweek dood nadat hy op sy ma se skoot deur &rsquo;n koe&euml;l getref is by Bablers Place in die Dura-woonstelle. Past. Mario de Wee het ges&ecirc; Brayden se dood gaan die gemeenskap verenig.&ldquo;Ruk in julle massas op teen die euwel sodat ons gemeenskap weer vrylik kan rondbeweeg,&rdquo; het hy gepleit.