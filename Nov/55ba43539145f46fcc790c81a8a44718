&rsquo;N MATRIKULANT is een van amper tien mense wat die week in die bende&shy;geweld in Mitchells Plain doodgeskiet is.In die jongste &shy;geval is Wayde Arends (18), &rsquo;n matrikulant van die Ho&euml;rskool Westridge, en Mohamed Imraan &shy;Garfieldien (24) Vrydagaand koelbloedig op die hoek van Arabian- en &shy;Siberianstraat afgemaai.Nog &rsquo;n man is in die skietvoorval gewond en moes mediese behandeling ontvang.Wayde se ouma, Joan Arends, s&ecirc;: &ldquo;Ek was by die kerk toe ek die tyding kry hy is geskiet.&ldquo;Hy het nog gelewe toe ek by die toneel opdaag en ges&ecirc; ek moet hom hospitaal toe neem, want hy kry nie asem nie.&ldquo;Ons het lank gewag vir &rsquo;n ambulans en die polisie wou nie h&ecirc; ons moet hom neem nie.&ldquo;Die jongens het gekom vir die outjie wat in die voorval gewond is.&ldquo;My kleinseun en Garfieldien was onskuldig. Hulle het in die bendes se kruisvuur beland.&rdquo;Volgens Arends is &shy;Wayde se ouer broer ook in Januarie doodgeskiet. Niemand is nog vir sy moord gearresteer nie. Dit jongste skietvoorval kom kort nadat Carcia Mulligan (23), &rsquo;n vermeende School Boy-bendelid, Donderdagaand ook in Rocklands doodgeskiet is. Hy is in sy linkersy geskiet en is op die toneel dood.In dieselfde skietvoorval is Macholm &shy;Wilschut (32) en Germaine Africa (26) ook gewond.Woensdagaand is Wasaam Abrahams (32), &rsquo;n vermeende American, ook in Rocklands doodgeskiet en nog twee mans is in Beacon Valley afgemaai.Dit kom nadat drie mans verlede Sondag ook in Rocklands koelbloedig dood&shy;geskiet is.Volgens kapt. FC van Wyk, &rsquo;n polisiewoordvoerder, is twee mans van onderskeidelik 18 en 24 jaar vir Vrydagaand se dubbelmoord gearresteer.Die mans sal vandag in die Mitchells Plain-landdroshof op klagte van moord verskyn.In nog &rsquo;n voorval is die lyk van &rsquo;n onbekende man Saterdagoggend onder &rsquo;n brug by die Kuilsrivier-treinspoor gekry.