DIE burgerregte-organisasie AfriForum het nie Kobus Gerber se toestemming nodig om oor skikkings te onderhandel nie.En Gerber is ook al geruime tyd nie meer die waarnemende voorsitter van die organisasie se Baaise tak nie.So het Pieter Rautenbach, AfriForum se algemene raadgewer vir gemeenskapstrukture, in &rsquo;n e-pos aan Son ges&ecirc;.Gerber is die voorsitter van die Nelson Mandelabaai-belastingbetalersvereniging (NMBRA). Hy het Son Vrydag meegedeel hy is die waarnemende voorsitter van AfriForum in die Baai, maar dit is feitelik verkeerd.Die Metro het aangekondig dat hy Access Management, bestuursagentskap van die Nelson Mandelabaai-stadion, en vyf ander vir R200 miljoen dagvaar.AfriForum het op 23 November bevestig hy het die Metro reeds in Oktober 2015 voor die hof gedaag om die besluit om Access weer as stadion-operateur aan te stel, ter syde te stel. Die organisasie het ook &rsquo;n forensiese oudit na Access se bedrywighede aangevra.Verlede maand het die organisasie met Athol Trollip, mayor, beraadslaag. Nadat bevestig is die Metro gaan Access self in die hof pak, is &rsquo;n skikking beding. Gerber het in &rsquo;n brief aan Trollip en Johann Mettler, stadsbestuurder, uitgelig hy is ontevrede omdat hy nie deel gehad het aan die onderhandelings nie.Rautenbach het as regstellings die volgende aangevra:&ldquo;AfriForum se betrokkenheid in die mooi stad is prim&ecirc;r om te verseker dat die belastingbetalers se fondse effektief en verantwoordelik aangewend word. Die uitdagings is baie groter as persoonlikhede.&ldquo;Kobus Gerber dien geruime tyd nie meer as waarnemende voorsitter van die AfriForum PE-tak nie. Hy is op ? herorganisasievergadering nie herkies op die takbestuur nie.&ldquo;AfriForum het na frustrasie oor die stadige vordering met die ondersoek na beweerde wanbesteding van fondse deur die onderskeie staatsorgane besluit, nadat verskeie regsopinies verkry is, om met siviele aksies voort te gaan. &ldquo;Kobus Gerber is versoek om as mede-applikant op te tree, waartoe hy ingestem het. &ldquo;AfriForum het nie nodig om Gerber se toestemming te verkry om oor &rsquo;n skikking te onderhandel nie en hy was bewus daarvan dat hy genader sou word sodra die skikking onderteken is.&rdquo; Volgens Gerber is hy in Junie/Julie gevra om waar te neem totdat &rsquo;n komiteevergadering gehou word.Hy beweer hy is nie ingelig oor wie verkies is en dat hy nie meer waarneem nie.