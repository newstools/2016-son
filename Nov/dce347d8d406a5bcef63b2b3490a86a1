DIE kerk het re&euml;ls en kon die saak hanteer het.S&oacute; het die 76-jarige past. Carl Baron van Kraaifontein getuig. Hy staan tereg op klagte van verkragting.Die voorvalle het na bewering in 1970 gebeur.Hy het gister weer in die Parow-streekhof verskyn.Die klaagster was destyds agt jaar oud.Past. Baron het voorheen op albei aanklagte onskuldig gepleit.Die beweerde voorvalle van verkragting het glo in Robert Sobukwe-straat (toe nog Modderdamweg) in Bellville en in Oudtshoorn gebeur.Die klaagster het in 2015 &rsquo;n TV-program oor kindermolestering gesien en &rsquo;n ander kerkleier, past. Ivan Koopman, gebel.Sy wou saam met past. Koopman met past. Baron gaan praat. Hulle het toe op 13 Februarie 2015 in past. Koopman se woonstel byeengekom.Sy het aan past. Baron ges&ecirc; hy&rsquo;t haar by die skool opgetel en verkrag. Sy het in detail vertel wat gebeur het.Gister het past. Baron getuig die kerk het re&euml;ls en die kerk kon die hele saak opgelos het.&ldquo;As ek skuldig sou wees, kon die kerk my gestraf het deur my te skors of iets. Dit was nie nodig om hof toe te kom nie.&rdquo;Past. Baron het ook getuig hy het die klaagster in 1997 vanaf die preekstoel vermaan oor haar bedsake en dat sy die re&euml;ls van die kerk oortree het.Sy het daarna uit die kerk gestap.&ldquo;Die kerk het re&euml;ls wat nagekom moet word. &ldquo;As kerkleier vra jy ook nie verskoning as jy iemand maan nie. Dit verlaag jou status. &ldquo;Dis nie normale praktyk van die kerk om verskoning te vra nie.&rdquo;Dercia Rabie, staatsaanklaer, het past. Baron gevra of hy sekere voorvalle uit sy kinderjare goed kan onthou.Hy het &ldquo;ja&rdquo; ges&ecirc; en het bygevoeg hy onthou datums en syfers baie goed. Sy&rsquo;t ges&ecirc; net so het die klaagster presies onthou wat met die beweerde verkragtings gebeur het. Past. Baron se verhoor duur vandag voort.