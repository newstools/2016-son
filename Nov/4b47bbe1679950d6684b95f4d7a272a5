&rsquo;N GRU-TONEEL het hom gister in die Baai se noordelike gebiede afgespeel toe die lyk van &rsquo;n pasgebore baba deur &rsquo;n hond of honde vermink is.AO Alwin Labans, &rsquo;n polisiewoordvoerder, het ges&ecirc; skoolkinders het die lyk van &rsquo;n pasgebore baba 07:30 op &rsquo;n vlak in Timothy Valley gekry.Die kinders se ouers het die polisie gebel.Volgens Labans het &rsquo;n hond of honde die lykie op die toneel bygekom.Die toneel was grusaam en die baba se kop, &rsquo;n arm en bene is blykbaar deur &rsquo;n hond of honde afgekou.Labans het bevestig die polisie ondersoek &rsquo;n saak van die verberging van geboorte.Toe Son op die toneel opgedaag het, was die baba se lykie met &rsquo;n kombers toegegooi.Inwoners op die toneel het geskok toegekyk hoe die polisie hul ondersoek doen.Vernon Jacobs, &rsquo;n inwoner, het ges&ecirc; hy is baie hartseer en kwaad oor wat gebeur het.&ldquo;Dit lyk asof iemand geboorte gegee het, want die baba se naelstring was steeds aan.&ldquo;Hoeveel mense sukkel om babatjies te kry en dan kry &rsquo;n mens hierdie tipe ma wat haar kind wegsmyt.&rdquo;Volgens Jacobs is dit die eerste keer dat so iets in hul gebied gebeur. Hy het bygevoeg mense kan hulle eerder tot klinieke wend, waar beradingsessies oor gesinsbeplanning gratis is.Elizabeth de Jager, ook &rsquo;n inwoner, was een van die eerstes op die toneel.&ldquo;Nadat ek daai klein bebloede lyk gesien het, sal ek beslis sukkel om te slaap. &ldquo;Dis net pateties en ek het &rsquo;n gevoel dat daai kind se ma hier saam met ons in skok op hierdie toneel staan,&rdquo; het sy ges&ecirc;.&rsquo;n Emosionele De Jager meen gemeenskapslede moet saamstaan om die ouers van die baba agter tralies te sit.&ldquo;As jy weet wie die kind se ma of pa is, stuur daardie inligting na die polisie toe,&rdquo; het sy gevra.&rsquo;n Inwoner wat verkies om anoniem te bly, het vertel hy loop gereeld oor die vlak.Hy het ges&ecirc; hy vang gereeld couples in naweke uit terwyl hulle in die bosse op die vlak seks het.&ldquo;Dis pateties en nou word &rsquo;n onskuldige baba hier ge-dump,&rdquo; het hy bygevoeg.