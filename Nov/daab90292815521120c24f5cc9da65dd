&rsquo;N MIDDELJARIGE man van Constantia sit in die tjoekie nadat cops &ldquo;blink klippies&rdquo; op hom gekry het.Die 51-jarige man is omstreeks 14:30 Woensdag met 12 ongeslypte diamante in sy besit gevang.Volgens kapt. FC van Wyk, &rsquo;n polisiewoordvoerder, was die cops besig om te patrolleer toe hulle &rsquo;n swart BMW 750 sonder registrasienommerplate op die hoek van Adderley- en Strandstraat opgemerk het.Die cops het die motor afgetrek en die bestuurder kon nie die registrasiedokumente van die motor verskaf nie.Van Wyk s&ecirc;: &ldquo;Die bestuurder het toe uit die motor geklim en iets uit sy broeksak gehaal.&ldquo;Hy het dit aan sy vriend oorhandig en een van die polisielede op die toneel het agterdogtig geraak.&ldquo;Hy het die plastiekpakkie by die man afgeneem en ontdek dat dit 12 ongeslypte diamante bevat.&ldquo;Die man kon nie verduidelik waar die diamante vandaan kon nie en is op die toneel gearresteer.&rdquo;Die 51-jarige man is vir die besit van onwettige diamante aangekla.Hy sal vandag in die Kaapstadse landdroshof verskyn.