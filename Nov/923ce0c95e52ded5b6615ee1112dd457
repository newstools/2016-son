GOUDA. &ndash; Plakkers by &rsquo;n ou skool hier is besig om die gebou stuk vir stuk af te breek.Inwoners van die middedorp s&ecirc; hulle het nou genoeg hiervan gehad.Megene van Wyk (38), wat reg oorkant die skool woon, s&ecirc; die ergste is dat di&eacute; mense die einste plek waarin hulle gratis bly, self afbreek en bemors.&ldquo;Baie van hulle is werkloos, maar hulle is feitlik elke dag dronk en rook dagga en tik en dit word alles voor klein kindertjies gedoen.&ldquo;Ek het al &rsquo;n welsynwerker oor die kindertjies se omstandighede ingelig, maar daar word nie opgetree nie.&ldquo;Daar is geen toiletgeriewe meer nie, want hulle het als afgebreek. Hulle doen sommer hul ding in &rsquo;n emmer of kom sit onder die bome reg oorkant ons hek.&ldquo;Ons kan nie eens meer &rsquo;n venster oopmaak nie.&ldquo;Praat ek, dan word ek tot onder my ma se rok uitgevloek en my kinders moet als aanskou. Almal wat in die omgewing van die skool bly, ly daaronder,&rdquo; vertel Van Wyk.Terwyl Van Wyk met Son gepraat het, het &rsquo;n vrou &rsquo;n emmer vol urine op die skoolterrein reg oorkant Van Wyk se hek uitgegooi.By Son se besoek aan die eens pragtige skool het van die inwoners buite gesit.Daar is nie een ruit meer oor nie. Die binnemure is pikswart gebrand soos hulle vuur maak, want alle elektriese toerusting is uitgehaal. Tot die krane en waterpype is alles afgebreek.Buite het &rsquo;n couple, Patsy Lodewyk en Flip van Wyk, onder &rsquo;n boom gesit en baklei oor &rsquo;n kan wyn en dagga terwyl twee jong kinders toekyk.&ldquo;Ja, sit my in die Son. S&ecirc; sommer ek rook dagga ook,&rdquo; het Lodewyk gegil met &rsquo;n daggapil tussen haar lippe, &rsquo;n stop in die een hand en &rsquo;n kan wyn in die ander.Byron la Hoe, &rsquo;n woordvoerder van die departement van openbare werke in die Wes-Kaap, s&ecirc; die saak is aan die staatsprokureur oorhandig om vir &rsquo;n uitsettingsbevel aansoek te doen.