&rsquo;N BAAISE man (44) is Woensdagmiddag in Port Elizabeth deur die Gautengse polisie se eenheid teen gesinsgeweld, kindermishandeling en seksuele oortredings, in samewerking met die PE-polisie-eenheid, vir die besit, vervaardiging en verspreiding van kinderpornografie in hegtenis geneem.Die man is getroud en het drie kinders. Volgens &rsquo;n ingeligte in die polisie is twee van die man se minderjarige dogters ook slagoffers van sy misdrywe, berig Netwerk24.Die kinders is steeds in die sorg van hul ma, aangesien die vrou tot en met haar man se inhegtenisneming nie van die aantygings teen hom bewus was nie.Kapt. Sandra Janse van Rensburg, &rsquo;n polisiewoordvoerder, het die man se inhegtenisneming vir die besit, vervaardiging en verspreiding van pornografiese beeldmateriaal van kinders bevestig. Hy het gister in die hof verskyn.