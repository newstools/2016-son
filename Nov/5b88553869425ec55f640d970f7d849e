VEILIGHEIDSMAATRE&Euml;LS by hospitale is weer onder die soeklig nadat &rsquo;n gevangene uit die Victoria-hospitaal ontsnap het.Kevin Waterloo, wat as uiters gevaarlik beskou word, is Maandagoggend na die Victoria-hospitaal in Wynberg geneem.Dit is nog onbekend wat hy makeer het, maar hy was duidelik nie te siek om &rsquo;n gap te vat nie.Volgens &rsquo;n bron wat anoniem wil bly, het die gevangene privaat klere aangehad tydens die ontsnapping.Die bron s&ecirc;: &ldquo;Hy het steeds &rsquo;n ketting om sy bene gehad en ons hoor hy is &ecirc;rens in die Grassy Park- area.&rdquo;Daar word vermoed dat iemand by die hospitaal omgekoop is om Waterloo te help ontsnap.Monique Johnstone,&rsquo;n woordvoerder van die Wes-Kaapse departement van gesondheid, bevestig die gevangene het via die buitepasi&euml;nte-area ontsnap.&ldquo;As &rsquo;n gevangene vir behandeling kom by &rsquo;n hospitaal, is hy veronderstel om swaar bewaak te word deur bewaarders. Die gevangene moenie alleen gelos word nie en moet ook &rsquo;n tronk- uniform dra, en hy moet geboei wees sodat hy duidelik ge&iuml;dentifiseer kan word.&rdquo;Johnstone het ook meegedeel dat hulle gevangenes gewoonlik onmiddellik behandel sodat hy/sy so gou as moontlik uit die hospitaal ontslaan kan word.Lewies Davids, woordvoerder van Pollsmoor, was gistermiddag nog nie gereed om kommentaar te lewer nie.Waterloo se ontsnapping volg enkele dae nadat 14 verhoorafwagtendes Saterdag omstreeks 08:00 uit Delft-Suid se polisieselle ontsnap het.&rsquo;n Adjudant-offisier het sel-besoeke gedoen toe die gevangenes hom begin aanrand en oorrompel.Nadat hulle die cop aangerand het, het hulle die sleutels geneem en die selhek oopgesluit.Die cop is na die naaste hospitaal geneem vir behandeling nadat hy verskeie beserings opgedoen het.Cops het toe onmiddellik &rsquo;n taakspan bymekaar gesit om die verdagtes op te spoor.Twee van hulle is gou n&aacute; die voorval gearresteer. Teen gistermiddag laat was die ander 12 steeds op die run.Kapt. FC van Wyk, &rsquo;n polisiewoordvoerder, het &rsquo;n versoek aan die gemeenskap gerig om nie die verdagtes te konfronteer nie oor hulle gevaarlik is.Ethel Jacobs, &rsquo;n kommissaris van ede in die Delft- gemeenskap, s&ecirc; die ontsnapping spruit uit nalatigheid.Sy verduidelik: &ldquo;Hoe kan hulle laat een polisiebeampte &rsquo;n sel gaan ondersoek met 14 gevangenes? Die polisie moet meer alert wees. &ldquo;Daar het nou so &rsquo;n klomp van die gevangenes ontsnap, maar die polisie patrolleer steeds nie die area nie. Hulle is nie eens sigbaar nie.&ldquo;Hoe gaan hulle die gevangenes vang as hulle nie eens soek nie?&rdquo;Van Wyk s&ecirc; mense met informasie of wat die gevangenes gewaar moet onmiddellik die Delft-polisie by 021 954 9000 skakel, of Crime Stop by 08600 10111.&rdquo;