&rsquo;N FRAAIE meisiekind vol talent.Dit is die rede waarom Marelise Pedro Saterdagaand aangewys is as die klerefabriekswerkers se Spring Queen 2016.Pedro van Seagull Industries in Atlantis het met die Sactwu-klerewerkersunie se Spring Queen 2016-kroon wegstap. Di&eacute; 24-jarige fabriekswerker het om die gesogte kroon meegeding in die Athlone-stadion.Hoewel Saterdagaand koud en winderig was, het dit glad nie die 59 Spring Queen-finaliste afgesit van hul deelname nie. Die aand was vol talent en droomrokke wat elke vrou se hart begeer.Candice Caswell van The Surgery is as die eerste prinses aangewys en Maria Afrika van Falke is gekroon as die tweede prinses.Hoewel die lastige en sterk Suidooster die deelnemers se rokke en haarstyle deurmekaar probeer waai het, het nie een deelnemer gewys dat sy koud kry nie.Die deelnemers het regdeur die vier uur lange vertoning hul million dollar smile op hul gesigte gehou. Oor die jare het die Spring Queen-kompetisie bekend geraak as &rsquo;n geleentheid waar klerewerkers hul talente kom vertoon.Om die aand meer in te kleur, is die Sactwu&rsquo;s Got Talent- en Junior Spring Queen 2016-wenner aangekondig. Liche Johnston van Sweet-Orr in Elsiesrivier is as die wenner gekroon. Sy het van oor tot oor geglimlag van blydskap.