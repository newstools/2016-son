SEKERE organe kan ernstig beskadig word weens insulienweerstandigheid, prediabetes en diabetes. Dit kan tot komplikasies soos blindheid, beroerte, hartaanvalle, nierversaking, impotensie en die amputasie van ledemate lei. Diabetes tipe 2 neem in Suid-Afrika en w&ecirc;reldwyd toe. Sommige kenners vertel die toename in di&eacute; ongeneeslike siekte bereik reeds die status van &rsquo;n pandemie. Diabetes tipe 2 affekteer sowat 382 miljoen mense w&ecirc;reldwyd. Dit sal vermoedelik teen 2030 tot meer as &rsquo;n halfmiljard styg. Vertraag Baie mense, veral diegene wat oorgewig is of &rsquo;n familiegeskiedenis het van diabetes tipe 2, dink dalk dis maar hul lotsbestemming om di&eacute; siekte te kry. Al is diabetes dikwels geneties, kan die aanvang daarvan voorkom of vertraag word. Baie mense loop rond met &rsquo;n toestand bekend as prediabetes of belemmerde glukosetoleransie (BGT), meer algemeen bekend as insulienweerstandigheid. Dis &rsquo;n toestand wat uiteindelik tot tipe2-diabetes kan lei. Min mense weet egter van di&eacute; toestand of dat hulle dit het, want dit ontwikkel geleidelik en dikwels sonder enige simptome binne die eerste vyf tot tien jaar. Prediabetes is &rsquo;n toestand met &rsquo;n verhoogde bloedglukose-lesing, maar nie hoog genoeg om gediagnoseer te word as diabetes nie. T ot 50% van diegene met prediabetes sal die volledige siekte ontwikkel. Die goeie nuus is dat prediabetes voorkom kan word deur positiewe lewenstylveranderinge soos gesonde eetgewoontes, gereelde oefening, minder stres en deur op te hou rook. Dikwels kan &rsquo;n mens tipe 2-diatebes geheel en al vermy of uitstel. Gewigsverlies van net 10% kan &rsquo;n aansienlike verskil aan jou prediabetiese status maak. As meer mense wat met prediabetes gediagnoseer word, hul lewenstyl verander, kan die epidemie gestuit word. As iemand prediabeties is, kan daar reeds &rsquo;n mate van skade aan die hart en bloedsomloopstelsel gewees het. Diegene met prediabetes het al &rsquo;n risiko vir kardiovaskul&ecirc;re siekte wat 1.5 keer groter is as diegene met &rsquo;n normale bloedglukosevlak. Ernstiger ingryping soos medikasie is gewoonlik nodig om verdere gesondheidsprobleme te voorkom by iemand wat met diabetes gediagnoseer is. Diabetes is &rsquo;n ho&euml;koste-toestand, hetsy dit in die openbare of privaat sektor behandel word. Voorkoming van di&eacute; toestand is beslis beter as genesing. Hoe word jy prediabeties en wat gebeur in die lyf? Die energie wat &rsquo;n mens se liggaam nodig het, kom van die kos wat jy eet - &nbsp;veral koolhidrate. Die spysverteringstelsel breek kos af in glukose, wat in die bloedstroom na die selle in die organe vloei. As die bloedglukose-vlak n&aacute; &rsquo;n maaltyd styg, stel die pankreas insulien vry om die selle te help met die opname van die glukose vir energie. As iemand prediabeties is, word die selle weerstandig teen die insulien. Gevolglik produseer die liggaam meer insulien om die glukose tot in die selle te help. Die pankreas probeer hard byhou by di&eacute; toenemende vraag deur &aacute;l meer insulien te produseer. Uiteindelik kan die pankreas nie meer byhou by die liggaam se behoefte aan meer insulien nie. Oormatige glukose bou dan in die bloedstroom op, wat die omstandighede skep vir volskaalse diabetes. Wie loop &rsquo;n risiko om prediabetes te kry? Diabetes Suid-Afrika beveel toetsing vir prediabetes aan in volwassenes wat: )Ouer as 35 jaar is; )&rsquo;n Familiegeskiedenis van tipe2-diabetes het; )&rsquo;n Vrou is wat &rsquo;n baba van meer as 4kg gehad het; )&rsquo;n Vrou is met polisistiese eierstoksindroom; )Lid is van &rsquo;n etniese groep wat meer deur diabetes geraak word as ander groepe (soos Suid-Afrikaners van Asiatiese afkoms); )Oorgewig is, veral as daar vet om die maag is (di&eacute; vet skei sekere hormone af wat klaarblyklik gekoppel word aan glukose-onverdraagsaamheid); )Ho&euml; cholesterolvlakke of ho&euml; bloeddruk of albei het; )Onaktief is (aktiwiteit help die liggaam om glukose as energie te verbruik); )&rsquo;n Roker is, omdat die nikotien in sigaretrook jou insulienweerstandigheid kan bevorder. Laat jou toets: Talle toetse kan gedoen word om vas te stel of jy prediabeties is. Laat jou dus toets as jy bo 35 jaar is - &nbsp;of jy nou van die bogenoemde risikofaktore het of nie. Wat is die verskil tussen die toetse? Wie moet watter toets ondergaan? Aptekers kan &rsquo;n vingerprik-toets doen om jou glukosevlak te toets, maar dit moenie as &rsquo;n diagnose beskou word nie. Om &rsquo;n diagnose te bevestig is dit nodig om jou dokter te vra om die vastende plasma-glukosetoets te doen. Iemand met prediabetes sal vastend &rsquo;n bloedglukosevlak van tussen 5.6 en 7mmol/F h&ecirc;. Enigiets ho&euml;r as dit is &rsquo;n aanduiding van die aanvang van diabetes. Die mondelike glukosetoleransietoets Die mondelike glukosetoleransietoets meet &rsquo;n persoon se bloedglukose-vlak n&aacute; vasting en twee uur nadat &rsquo;n glukoseryke drankie gedrink word. As &rsquo;n pasi&euml;nt prediabeties is, sal die bloedglukose-vlak tussen 7.7 en 11.0 mmol/F wees. Enigiets ho&euml;r dui op die aanvang van diabetes. Die meeste mediese skemas dek hierdie toetse. Gaan dus vir jou toets en maak betyds &rsquo;n ommekeer op die pad na diabetes Sout Sowat 30% van die mense met prediabetes sal terugkeer na die normale glukosetoleransie. Jy kan dit ook doen. Die Amerikaanse vereniging van kliniese endokrinolo&euml; (AACE) het &rsquo;n paar ingrypende lewenstyl- riglyne opgestel vir die voorkoming van die begin van tipe2-diabetes: )Eet gesonde maaltye (alles wat lae vet, lae suiker en lae sout bevat); )Doen fisieke oefening (sowat 30 tot 45 minute per dag, vyf dae per week); )Stel jou daarop in om jou gewig met minstens 10% te verminder en jy sal &rsquo;n positiewe impak maak op jou algehele gesondheid. Daar is bevind daar is &rsquo;n afname van 16% in die diabetes-risiko vir elke kilo wat oorgewig mense verloor. Vir pasi&euml;nte met ernstige risikofaktore kan medikasie deur &rsquo;n dokter voorgeskryf word. Dit gebeur gewoonlik in die geval waar &rsquo;n diagnose nie vroegtydig gemaak is nie of vir diegene wie se lewenstylaanpassings misluk het. Riglyne vir gesonde voedselkeuses Wat jy eet, speel duidelik &rsquo;n groot rol in die voorkoming van die ontwikkeling van diabetes. Volg hierdie basiese voedselvoorskrifte vir goeie gesondheid: )Eet volop groente en vrugte. Kies &rsquo;n verskeidenheid kleure, teksture en gaarmaakmetodes om dit interessant te maak. Gebruik dit byvoorbeeld in pastageregte as jy nie daarvan hou om dit op sy eie te eet nie of maak vrugteskommeldrankies as jy nie van vrugte hou nie. )Ontwikkel &rsquo;n voorkeur vir nie-styselagtige groente soos spinasie, wortels, broccoli of groenbone. )Kies altyd volgraan. Daar is geen rede waarom pasta en rys heeltemal vermy moet word nie - &nbsp;maar &rsquo;n vermindering in die hoeveelheid koolhidrate word aanbeveel. Kies die volgraan- of lae GI-opsies: Sluit meer peulgewasse by jou dieet in. Eet twee tot drie maal per week vis. .Verwyder &rsquo;n oormaat vel en vet van jou vleis en pluimvee. Begin vetvrye of laevet-suiwelprodukte gebruik. .Kies water, tee en suikervrye drankies. Gebruik min of geen kookolie en vermy soliede vette soos botter. Gebruik ho&euml;kilojoulesnoepgoed soos nagereg, skyfies, beskuitjies, koek en volroom-roomys net af en toe per geleentheid en in kleiner porsies. Los dit vir spesiale geleenthede. Bronne: Diabetes SA (Wes-Kaapse tak); idf.org; Wikipedia; diabetes.org; Health24; mayoclinic.org.