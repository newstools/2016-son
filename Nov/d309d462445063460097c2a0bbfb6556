DIE derde lyk in minder as &rsquo;n week is Saterdag op &rsquo;n oop stuk veld in die Baai ontdek.Mohamed Abdulla (40) se liggaam is di&eacute; oggend omstreeks 09:30 deur &rsquo;n verbyganger op &rsquo;n vlak oorkant die Malabar-begraafplaas gekry.Hy is blykbaar in die gesig geskiet.Kol. Priscilla Naidu, &rsquo;n polisiewoordvoerder, s&ecirc; drie verdagtes het Abdulla die oggend van die voorval by sy huis in Gideonstraat, Schauderville, ontvoer.&ldquo;Die huis wat hy gehuur het, is ook deur die verdagtes afgebrand,&rdquo; s&ecirc; Naidu.Die polisie ondersoek klagte van moord, ontvoering en brandstigting.Net ure daarna, omstreeks 11:40, is Deon Matheyse (41) na bewering deur dieselfde verdagtes in &rsquo;n shack agter &rsquo;n huis in Lawlerstraat doodgeskiet.Volgens Naidu het Matheyse saam met twee vriende in die shack gesit toe die verdagtes hul verskyning maak en die drie vriende begin aanval.Matheyse is in die maag geskiet, maar sy twee vriende het ongedeerd weggekom.Die drie verdagtes is di&eacute; aand omstreeks 18:00 deur die polisie opgespoor.Hulle is in verband met die moorde gearresteer en verskyn na verwagting m&ocirc;re in die plaaslike landdroshof. Met Son se aankoms by die veld in Malabar waar Abdulla se lyk gel&ecirc; het, was die polisie besig om die toneel te fynkam.Die inwoners s&ecirc; hulle kan nie glo so iets het helder oordag gebeur nie. &rsquo;n Motoris wat afgetrek het om na die toneel te kyk, s&ecirc; hy het vroe&euml;r dieselfde oggend verby di&eacute; veld gery, maar daar het nog niemand gel&ecirc; nie. &ldquo;Die moordenaar moes dus die liggaam daar gegooi het toe dit al lig was,&rdquo; het di&eacute; anonieme motoris ges&ecirc;.Hierdie is die derde voorval verlede week waarin &rsquo;n liggaam in die noordelike gebiede van die Baai gekry is.Son het vroe&euml;r berig oor die liggaam van Lenique Cupido (23) wat verlede Dinsdag agter die Bethelsdorp-begraafplaas gevind is.Sy was blykbaar op pad huis toe nadat sy die vorige aand by &rsquo;n vriendin gekuier het en het &rsquo;n kortpad deur die begraafplaas gevat. Sy het talle kopwonde gehad.Skaars drie dae daarna is die liggaam van die 17-jarige Renaldo Maarman op &rsquo;n stuk veld in Lodewykstraat, Bloemendal, ontdek.Hy was op pad skool toe toe hy twee keer geskiet is.