GROOT pryse, lekker kos, die beste musiek en kunstenaars was maar net &rsquo;n paar van die dinge die naweek op die jaarlikse Uitenhage-straatkarnaval.Duisende mense het Vrydag en Saterdag opgedaag en die karnaval gate uit geniet.Die heerlikste kos, musiek, speletjies en stalletjies het talle Uitenhagers en Baaienaars soontoe gelok. Kinders kon ook nie genoeg kry van al die speletjies wat by die karnaval beskikbaar was nie.Son het &rsquo;n groot VIP-tent gehad vir die gaste, plaaslike en internasionale kunstenaars en die Metro se burgemeester, Athol Trollip.Son het ook mense met groot pryse bederf.Catherine Effenaar van Uitenhage het die groot prys van R10 000 gewen.Verder was daar ook onder meer &rsquo;n hotdog- en roomys-eetkompetisie, asook &rsquo;n dans- en sangkompetisie.Intussen het kapt. Gerda Swart, &rsquo;n polisiewoordvoerder, bevestig geen ernstige voorvalle is oor die karnaval by die polisie aangemeld nie.Swart het die naweek &rsquo;n voorval aan Son bevestig oor &rsquo;n vrou wat by die karnaval deur &rsquo;n trok raakgery is.&ldquo;Ek het geen besonderhede daaroor nie, want die verkeersdepartement was op die toneel en het alles uitge-sort.&rdquo;Charles Bramwell, die adjunk&shy;direkteur van die Oos-Kaapse verkeersdepartement, het gister teen druktyd geen verslag oor die ongeluk gehad nie.