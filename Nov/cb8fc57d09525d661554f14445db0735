&rsquo;N TAXI-DRYWER wat skoolkinders vervoer, hou vol hy is van sy taxi &ldquo;beroof&rdquo;.Kort nadat Andrew Adams van Eersterivier die kinders gisteroggend by die skool afgelaai het, het Harry Isaacs by sy huis opgedaag om sy wit Ses&rsquo;Buyile-taxi in te trek.Isaacs is deur die &shy;maatskappy CMC Automotives aangestel om die taxi by Adams se huis te gaan haal.&rsquo;n Stryery het tussen Adams en Isaacs uitgebreek toe hy na CMC Automotives gegaan het om sy taxi terug te eis.Volgens Adams het hy verlede jaar R320 000 vir die taxi betaal en hy was onder die indruk dat hy die taxi &ldquo;koop&rdquo;.Adams het eers sowat drie maande gelede uitgevind dat hy eintlik die taxi op &rsquo;n huurkoopbasis gekoop het, verduidelik hy.Volgens Adams het een van die maatskappy se verkoopsmanne aan hom ges&ecirc; hulle het &rsquo;n goeie tweede-handse taxi vir hom.Adams vertel: &ldquo;Hulle wou eers &rsquo;n taxi wat uitmekaar val aan my gee.&ldquo;Ek het vir hulle ges&ecirc; as die taxi reg is, sal ek dit vat. &ldquo;Daarna het hulle vir my ges&ecirc; dat hulle &rsquo;n goedkoop spec vir my het.&ldquo;Maar toe ek die taxi sien, was dit vol geel modder.&ldquo;Hulle het vir my ges&ecirc; as ek &rsquo;n R100 000-deposito gee, sal hulle vir my tussen R5 000 en R6 000 per maand vra.&ldquo;Ek het ingestem, want ek kon dit bekostig.&rdquo;Volgens Adams het die verkoopsman aan hom ges&ecirc; dat die taxi gereeld gediens is. Dis eers toe hy met die taxi begin ry dat hy &rsquo;n heel ander storie agtergekom het.Adams s&ecirc; daar was soveel probleme met die taxi dat hy aanmekaar moes teruggaan sodat hulle dit kon regmaak. Volgens Adams het hy maandeliks getrou sy taxi betaal en slegs twee maande nie betaal nie.Hy verduidelik: &ldquo;Ek het ver gery, toe breek die prop shaft, wat ek uit my eie sak moes laat regmaak.&rdquo;Volgens Adams is aan hom beloof dat hy &rsquo;n nuwe taxi gaan kry, maar wag hy steeds daarvoor.CMC se bestuurder, John Daniels, s&ecirc; egter: &ldquo;Ons het die taxi teruggeneem oor Adams vir die afgelope drie maande nie betaal het nie.&ldquo;&rsquo;n Kennisgewingsbrief is aan Adams gegee toe ons die taxi by sy huis gaan haal het. Hy het geweet hy moes betaal.&ldquo;Dit gaan nie hier oor of ons hom vooraf in kennis gestel het of nie.&rdquo;Teen gistermiddag laat het Adams steeds nie sy taxi teruggekry nie.