GIFT Ngqondi, ANC-woordvoerder in die Nelson Mandelabaai-metro, lieg en soek met sy uitlatings net meer aanhangers op Facebook. S&oacute; het Mongameli Bobani, Metro-onderburgemeester, gister ges&ecirc;. Ngqondi beweer Bobani het Maandagaand tydens &rsquo;n radiodebat &rsquo;n mikrofoon in sy gesig gegooi. Die debat het oor die DA se nuwe beleid rondom elektrisiteitsre&euml;ls en -betaling gegaan. &ldquo;Hy het ook sy vinger in my gesig gedruk en nou gaan ek &rsquo;n saak by die polisiestasie teen hom maak,&rdquo; het Ngqondi ges&ecirc;.Bobani s&ecirc; egter Ngqondi lieg en vra: &ldquo;Waar is Ngqondi se saaknommer? &ldquo;Gisteraand (Maandag) het hy Facebook toe gehardloop pleks van polisiestasie toe. &ldquo;Die ANC kan die Metro niks meer bied nie en nou soek hy (Ngqondi) aandag op Facebook.&rdquo; Volgens Bobani het die radiostasie ook nie verder ondersoek ingestel nie. Toe Son Ngqondi gister skakel, het hy ges&ecirc; hy is juis besig om die saak by die KwaZakhele-polisiestasie aan te meld.&ldquo;Bobani is &rsquo;n joke, man. Ek het ooggetuies. Vandag (gister) maak ek &rsquo;n saak van aanranding en intimidasie aanhangig.&rdquo;Di&eacute; kwessie is gister op die ANC-vergadering oor sy naderende march teen die DA bespreek. Vuyani Limba, onderskeidelik ko&ouml;rdineerder en sameroeper van die party se streektaakspan (RTT), het aankondig die optog vind m&ocirc;re plaas. Hy s&ecirc;: &ldquo;Die march is om stem dik te maak oor hoe die DA dinge doen en hanteer hier in die Metro.&rdquo; Limba meen dis verkeerd en onregverdig. Hy s&ecirc;: &ldquo;Ons sal ook &rsquo;n memorandum met griewe by die stadsaal oorhandig.&rdquo;Limba het bygevoeg vandat die DA op 3 Augustus beheer van die Metro oorgeneem het, is rassisme en magsmisbruik volop. &ldquo;Die DA bring meer ellende, pyn en korrupsie en ons is teen dit.&ldquo;Die DA verkoop ook ons land aan ryk wit mense om winkelsentrums te bou. Dit is onaanvaarbaar."Dit is net &rsquo;n paar van die kwessies wat Limba uitgelig het. Ander kwessies wat in die memorandum aangedui word, is: