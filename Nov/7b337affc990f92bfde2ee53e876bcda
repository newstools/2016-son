&rsquo;N GRU-TONEEL het verbygangers gisteroggend agter die Bethelsdorp-begraafplaas begroet toe hulle op die lyk van &rsquo;n jong vrou afgekom het.Die vrou was die 23-jarige Lenique Cupido.Sy was blykbaar die vorige aand op pad na haar huis in Sanctor en het kortpad deur die begraafplaas gevat nadat sy by &rsquo;n vriendin in Bloemendal gaan kuier het.Kapt. Johan Rheeder, &rsquo;n polisiewoordvoerder, het die voorval bevestig.Hy het ges&ecirc; die lyk is vroeg&shy;oggend ontdek deur mense wat daar verbygestap het.Hulle het die polisie toe daarvan in kennis gestel.&ldquo;Die oorledene het verskeie kopwonde gehad en was in haar slaapklere geklee,&rdquo; het Rheeder bygevoeg.Janice Billings, Cupido se vriendin en glo die laaste persoon wat haar lewend gesien het, se rou snikke het deur di&eacute; oop stuk veld weergalm.Sy het in &rsquo;n stadium in die middel van die straat gaan sit, haar knie&euml; opgetrek en met haar kop op haar arms bitterlik geween.&ldquo;My hart is stukkend. Ek kan nie glo so iets het met haar gebeur nie.&rdquo;Billings het ges&ecirc; sy en Cupido, wat glo &rsquo;n klein dogtertjie het, het die vorige aand by &rsquo;n ander vriendin se huis gaan kuier.Sy het daarna glo vir Cupido halfpad gevat tot by die ingang van die begraafplaas.&ldquo;Sy het by die bult afgeloop en soos ons gewoonte is, het ek vir haar gefluit om te hoor of sy oukei is en sy het teruggefluit,&rdquo; het Billings ges&ecirc;. &ldquo;Net om seker te maak, het ek na haar geroep om te vra of sy oukei is, maar ek het nie &rsquo;n antwoord gekry nie en aangeneem sy is te ver om my te hoor.&rdquo;Sy voeg by, terwyl die trane oor haar wange rol: &ldquo;Haar antie het my vanoggend gebel om te vra of sy by my is, want sy het nooit by die huis uitgekom nie.&ldquo;Die polisie het toe net daarna aan my deur kom klop en my na die toneel toe gevat.&rdquo;By Son se besoek aan die toneel het geskokte inwoners met hul hand voor hul mond gestaan en kyk na die lyk, wat met &rsquo;n strepieskombers toegegooi is.Candice Cupido, die oor&shy;ledene se antie, en Rebecca Meyer, haar beste vriendin, het snikkend op die toneel aangehardloop gekom.&ldquo;Waar is Nicky? Waar is sy?&rdquo; wou Cupido weet voordat sy swak op die grond neergesak en daar gesit en huil het.&ldquo;Sy was maar nie &rsquo;n gesonde mens nie. Nou het d&iacute;t nog met haar gebeur,&rdquo; het Cupido huilend ges&ecirc;.Meyer het haar o&euml; gesluit en haar hande voor haar mond gevou asof sy bid, terwyl die trane oor haar wange stroom.Die oorledene se ouers het laat by die toneel opgedaag en alles van &rsquo;n afstand aanskou.Nadat die lyk in die lykswa gelaai is, het hulle na hul dogter se liggaam gekyk, stil omgedraai en met gebo&euml; koppe weer die bult uit geloop.Rheeder het ges&ecirc; &rsquo;n saak van moord word ondersoek.