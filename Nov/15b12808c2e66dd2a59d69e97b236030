&ldquo;EK VOEL skaam om in hierdie straat te staan. Kyk hoe lyk die plek &ndash; dis vuil.&rdquo;S&oacute; het Athol Trollip, burgemeester van die Nelson Mandelabaai-metro, Dinsdag tydens &rsquo;n besoek aan Rensburgstraat in Arcadia ges&ecirc;.Trollip en Mmusi Maimane, nasionale DA-leier, het by die Arcadia-busterminus met gemeenskapslede vergader om met hulle te praat.In die straat en by die terminus het die stank van vullis en selfs &rsquo;n dooie hond oor die vergadering gehang.Trollip het gister aan Son ges&ecirc; antisosiale optrede deur sommige inwoners is die werklike oorsaak van die rommelprobleem.Johnny Arends, &rsquo;n wyksraadslid, het aan Trollip bevestig dat die gebied onlangs skoongemaak is.&ldquo;Maar sommige mense doen wheelies en gooi in die aande doughnuts met hul voertuie. Om lig te maak, brand hulle dan &shy;tyres,&rdquo; verduidelik Trollip.Die mayor s&ecirc; die ho&euml; voorkoms van rommel in benadeelde gemeenskappe bly &rsquo;n groot probleem.Om mense daaroor te onderrig en meer hulpbronne te gebruik, is volgens hom die beste manier om die probleem aan te spreek.Hy s&ecirc;: &ldquo;Die northern areas het in groot getalle vir die DA gestem omdat hulle keelvol vir die swak regering van die ANC was.&ldquo;Ons regeer maar drie maande en Rome is nie in &rsquo;n dag gebou nie. Ek het raadslede aanges&ecirc; om te sorg dat die gebied skoongemaak word.&rdquo;Noeleen Moodley, woordvoerder van die Bet&shy;helsdorp-gemeenskapspolisi&euml;ringsforum (GPF), s&ecirc; die manne wat so met hul karre spin kom al meer in Bethelsdorp voor.&ldquo;By die terminus was daar baie swart merke op die teer omdat die mense tydens hul Guy Fawkes-vieringe daar tyres gebrand het.&ldquo;Die rommel het so opgehoop omdat die vullisverwyderaars onlangs op &rsquo;n strike was, maar als sal nou weer regkom.&ldquo;Die vullis word nou twee keer per week kom haal, maar voor dit het almal hul vullis in die vlak agter die terminus gegooi,&rdquo; aldus Moodley.Tydelike werkers van die uitgebreide openbarewerke-program word ingespan om rommel op te tel.Sy het bygevoeg dat Trollip die raadslid streng aangespreek het om te verseker dat die gebied mooi skoongemaak word.