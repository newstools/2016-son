DIE Nelson Mandelabaai-metro het dagvaardings vir nagenoeg R300 miljoen op twee diensverskaffers beteken.Daar word beweer die maatskappye het munisipale geld wanbestee. Die betrokke verskaffers is Access Facilities and Leisure Management en Afrisec Strategic Solutions.Access tree op as operateur van die Nelson Mandelabaai-stadion terwyl Afrisec &rsquo;n plaaslike sekerheidsmaatskappy is.Afrisec is gekontrakteer om kringtelevisiekameras te verskaf vir die IPTS-snelbusdiens, wat steeds nie van die grond af is nie.Die munisipaliteit wil glo R211 miljoen van Access en R92,4 miljoen van Afrisec verhaal.Luidens &rsquo;n verklaring is &rsquo;n dagvaarding op 15 November op Access en vyf ander beteken. Dit sluit Riaan Oberholzer, besturende direkteur, en Chantal du Pisani, uitvoerende hoof, in. Op 19 Oktober is &rsquo;n dagvaarding op Afrisec beteken.Die individue wat ook gedagvaar word, is almal voormalige of huidige munisipale beamptes. Dit sluit Trevor Harper, nou geskorste finansi&euml;le hoof van die Metro, in. Die burgerregtegroep AfriForum het die Metro se besluit verwelkom en benadruk hy het reeds in Oktober 2015 stappe gedoen toe hy &rsquo;n hof&shy;aansoek ingedien het om die Metroraad se besluit ter syde te stel om Access weer as stadionoperateur aan te stel.AfriForum s&ecirc; hy het in Oktober met Athol Trollip, burgemeester, vergader.&ldquo;Dit was in &rsquo;n poging om verdere koste uit die publiek se sak met litigasie te verhinder en om bedrog gesamentlik te takel. Trollip het sy samewerking aangebied en dit is verblydend dat die nodige stappe nou gedoen word,&rdquo; s&ecirc; AfriForum. Access verduidelik in &rsquo;n verklaring onbevoegde mense analiseer die stadion se finansi&euml;le situasie en maak ongegronde aantygings.Alle nodige stappe sal glo gedoen word om die maatskappy se naam skoon te kry.&ldquo;Oor die laaste 18 maande het Access bewus geraak van &rsquo;n agenda om ons te diskrediteer &ndash; gelei deur senior munisipale rolspelers en ander organisasies.&ldquo;Die doelwit is om &rsquo;n derde party as stadionoperateur aan te stel, of om die kans te skep vir die munisipaliteit om self die stadion te bestuur.&rdquo;Access beweer daar was vanjaar talle stadion-verwante munisipale vergaderings oor hoe om die maatskappy te diskrediteer.Meeluistertoestelle is na bewering ook twee keer in Access se kantore en raadsale gevind.Vertroulike finansi&euml;le inligting is na bewering ook aan derde partye oorhandig.In die verklaring word ook aangevoer dat Access nog altyd aan alle regulasies voldoen het &ndash; veral met betrekking tot finansi&euml;le kwessies.