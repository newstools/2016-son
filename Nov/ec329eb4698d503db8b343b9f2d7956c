PRETORIA. &ndash; Adv. Thuli Madonsela, die vorige openbare beskermer (OB), se verslag oor staatskaping, wat verlede week bekend gemaak is, is net die voorgereg.Dit sal nog lank vat voordat Suid-Afrikaners by die hoofgereg uitkom en regtig sal weet in watter rigting die verslag die land stuur.S&oacute; het die regskenner dr. Llewellyn Curlewis, &rsquo;n voormalige president van die Prokureursorde van Suid-Afrika, gister op &rsquo;n seminaar van die Vereniging van regslui vir Afrikaans op die Akademia-kampus in Centurion ges&ecirc;.Al het Madonsela voorgestel Zuma moet binne &rsquo;n maand &rsquo;n kommissie van ondersoek aanstel om die saak in ses maande te ondersoek, voorspel hy &rsquo;n lang proses.&ldquo;Ons sal nie oornag antwoorde h&ecirc; nie. As jy glo ons sal teen di&eacute; tyd volgende jaar antwoorde h&ecirc;, is jy na&iuml;ef.&rdquo;Hy meen ook die regs- en politieke gevolge van Madonsela se verslag moet nie gering geskat word nie.&ldquo;Een ding wat die verslag vir ons gewys het, is dat Suid-Afrika uit eie geledere kwesbaar is, selfs meer kwesbaar as tydens die eertydse grensoorlog.&rdquo; &ndash; Netwerk24