DIE satelliet-polisiestasie in Bonteheuwel is vir maande sonder internettoegang gelaat nadat &rsquo;n polisieman die data glo gesteel het.&rsquo;n Lasbrief vir die onmiddellike inhegtenisname van Siyabulela Mtshiselwa (31) is vandeesweek in die Bellville-handelshof uitgereik nadat hy nie di&eacute; week opgedaag het vir sy eerste verskyning nie. Mtshiselwa, &rsquo;n inwoner van Mandela Park, werk in Bonteheuwel by die satelliet-gemeenskapsdienssentrum en staan tereg op &rsquo;n aanklag van diefstal.Die Bonteheuwel-gemeenskapsdienssentrum het nie aanlyn toegang gehad nie. Die stasie het toe &rsquo;n dongle gekry met &rsquo;n SIM-kaart waarop internettoegang verkry kon word om aanlyn te kan werk. In Januarie het ene konst. Ngcako gesukkel om toegang tot die internet te kry. Sy het die dongle oopgemaak en gesien die SIM-kaart in die dongle is nie die een wat die SA Polisiediens vir di&eacute; dongle uitgereik het nie. Die SIM-kaart was boonop beskadig.Sy het dit hierna aangemeld en in &rsquo;n ondersoek is bevind dat die SIM-kaart in die dongle di&eacute; van Mtshiselwa is.Mtshiselwa het glo die dongle se SIM-kaart in sy persoonlike selfoon gesit om lekker op die internet te surf.Die eintlike bedrag vir die polisiestasie se toegang tot die internet was aanvanklik net R75 &ndash; voordat Mtshiselwa die SIM na bewering gevat het.Weens sy beweerde skelmstreke het die Bonteheuwel-polisie steeds geen toegang tot die internet nie.Die staat het di&eacute; week ge&euml;is dat &rsquo;n lasbrief vir die onmiddellike arrestasie van die konstabel uitgereik word. Mtshiselwa moet weer binnekort in die hof verskyn.