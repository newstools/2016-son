DIE munisipale raad van Nelson Mandelabaai het gister sy besluit herroep om Vuyo Mlokothi as stadsbestuurder aan te stel.Hy sou op 1 Desember in sy nuwe job begin het.In die proses het die raad gestem om Johann Mettler, wat sedert Desember 2015 in die posisie waarneem, permanent aan te stel.Dit volg nadat ernstige kwessies rondom die nie&shy;bekendmaking en ander ernstige aantygings teen Mlokothi aan die lig gekom het, lui &rsquo;n munisipale persverklaring.Mlokothi het voorheen vir die South African State Information Technology Agency (Sita) gewerk.Luidens die verklaring het &rsquo;n keuringspaneel ontdek Sita het &rsquo;n ondersoek na Mlokothi gedoen en met dissiplin&ecirc;re optrede teen hom begin.&rsquo;n Ooreenkoms is tussen die partye bereik en Mlokothi het bedank.&ldquo;Mnr. Mlokothi het dit nie verklaar nie nadat hy verskeie kere gevra is hoekom hy sy werk by Sita verlaat het.&ldquo;Ons het ook onlangs uitgevind &rsquo;n strafregtelike ondersoek word tans teen mnr. Mlokothi gedoen,&rdquo; lui die Metro se verklaring.Gevolglik meen die Metro dit sal onbehoorlik wees om &rsquo;n kontrak met Mlokothi te onderteken. Mlokothi was voorheen ook die munisipale bestuurder van die Amathole-distriksmunisipaliteit. Oor Mettler lui die Metro se verklaring dat hy skitterende ervaring het wanneer dit by plaaslike regeringsake kom.Hy het ook kennis van die plaaslike administrasie en het goeie kwalifikasies.&ldquo;Hoewel dit &rsquo;n ongemaklike paar weke was, het ons vas&shy;berade gebly in ons verbintenis daartoe om te verseker dat almal wat vir die Metro werk, sekere waardes onderskryf.&ldquo;Onder di&eacute; waardes tel integriteit, vryheid, gelykheid en geleenthede vir almal &ndash; ongeag enige administratiewe las wat daaruit kan voortspruit,&rdquo; lui die Metro se verklaring.