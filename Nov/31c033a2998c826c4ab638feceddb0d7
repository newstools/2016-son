DIE vissers wat verlede week by die nasionale departement van landbou, bosbou en visserye se kantore gyselaar gehou is, is tevrede nadat hulle met Bheki Cele, die adjunk-minister, gepraat het.Di&eacute; mense &ndash; almal lid van die Oos-Kaapse duiker-en-vissersforum (ECDFF) &ndash; het laas Woensdag hul intrek in di&eacute; kantore in Stanley-straat geneem.Dit volg nadat min. Senzeni Zokwana blykbaar voorheen belowe het di&eacute; lede sal sekere permitte kry.Hulle was die volgende oggend op pad om &rsquo;n paar besittings by hul huise te gaan haal nadat hulle die vorige aand in die kantore oorgeslaap het.Die staalhek was egter gesluit.Daarom kon hulle nie die perseel verlaat nie.Cele het di&eacute; mense Saterdag besoek waar hulle steeds by die kantore was. Romeo Hawkins, woordvoerder van die ECDFF, s&ecirc; hulle het vrywillig tot die naweek daar aangebly totdat Cele opgedaag het.Cele het hulle glo die geleentheid gegee om die vergadering self te lei en hul eise te stel.&ldquo;Hy het ges&ecirc; hy keer vandag terug en sal self een van ons eise hanteer,&rdquo; s&ecirc; Hawkins.Die minister kom ook m&ocirc;re blykbaar self om met di&eacute; vissers te praat aangesien hy glo verlede week uitstedig was, het Cele ges&ecirc;.&ldquo;Ons is tevrede met hoe dinge nou verloop en hoop daar sal uiteindelik aan al ons eise voldoen word,&rdquo; s&ecirc; Hawkins.