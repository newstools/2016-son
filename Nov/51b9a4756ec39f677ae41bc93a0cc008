KERSFEES is om die draai en &rsquo;n Baaise familie van Missionvale is bitter hartseer nadat hulle onlangs alles in &rsquo;n brand verloor het.Sydney Davids (56), sy vrou en vier kinders woon nou agter in &rsquo;n shack saam met &rsquo;n familielid.&ldquo;Die shack is heeltemal te klein vir ons almal en dit is baie ongemaklik om so te leef.&rdquo;Davids, die enigste broodwinner in sy familie, het geen idee hoe hy betyds &rsquo;n nuwe huis gaan bou en ook vir Kersvierings gaan sorg nie.Volgens die gebroke pa het die hele huis afgebrand en sy familie sit nou met absoluut niks.&ldquo;As enige persone ons kan help met klere, kos, boumateriaal of enige iets, sal ons dit baie waardeer.&rdquo;Volgens Davids is niemand in die brand beseer nie.Dinsdagmiddag het Davids &rsquo;n skokkende oproep by sy werk gekry.&ldquo;Niemand was gedurende die brand by die huis nie, so ek het dadelik huis toe gehaas.&rdquo;Davids s&ecirc; toe hy daar opdaag, was dit reeds te laat.&ldquo;Alles het afgebrand. Ons het alles verloor.&ldquo;Dit is so hartseer, want hoe lank sal dit ons vat om alles weer op te bou?&rdquo;&rsquo;n Voertuig wat in die jaart gestaan het, is deur gemeenskaplede uitgestoot.&ldquo;Daar sou &rsquo;n ontploffing gewees het, want daar was petrol in die voertuig.&rdquo;Volgens die pa is die oorsaak van die brand in hierdie stadium nog onbekend.&ldquo;Ek onthou ook dat ons geen stoofplate of so iets aan gelos het nie.&rdquo;Davids, sy vrou en hul kinders van onderskeidelik 2, 4, 10 en 17 jaar oud, het &aacute;l hul klere verloor.Die pa voeg by dat sy kinders ook &rsquo;n paar skoolboeke en skoolklere verloor het.Die Metro se rampbestuur-afdeling was onlangs by die familie.&ldquo;Ons het drie matrasse gekry, &rsquo;n kospakkie en komberse.&ldquo;Die omstandighede waarin ons nou bly, is onleefbaar. Almal squeeze hier binne, want dit is te klein.&rdquo;Volgens Davids sal net &rsquo;n wonderwerk verseker sy familie het volgende maand &rsquo;n goeie Kersfees.