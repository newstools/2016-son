BERIGTE dat onre&euml;lmatige besteding binne staatsdepartemente net onverpoosd voortgaan, moet ons onrustig maak. Volgens Kimi Makwetu, die ouditeur-generaal (OG), het onre&euml;lmatige besteding met byna 40% toegeneem tot R46,36 miljard. Die groot redes hiervoor word toegeskryf aan onvoldoende en swak &shy;stelsels. Maar groter nog is gevalle waar diegene wat goedere en dienste aan die staat lewer, astronomiese bedrae vra wat net betaal word sonder dat goedkoper verskaffers gesoek word.Dit is hierdie vermorsing wat gewone burgers moerig maak. Dit is waarom studente so tekere gaan. Hulle sien die vermorsing. En diegene wat hulle skuldig maak aan die vermorsing van geld, moet vasgevat word. Dis verblydend dat daar di&eacute; week versoeke was dat die OG se magte uitgebrei moet word sodat hy nie net aanbevelings moet maak nie, maar ook skuldiges voor die hof kan daag.