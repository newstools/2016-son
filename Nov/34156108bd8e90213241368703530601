Bly Kalm van Blackheath skryf via e-pos:Ek wil graag my ervaring met u deel en ook ander motoriste bewus maak van die volgende.Op Vrydag 18 November, 19:00, staan ek (en &rsquo;n vriendin) met my voertuig by &rsquo;n verkeerslig.Die verkeerslig is rooi en ek staan stil. Skielik sien ek &rsquo;n groen lig en beweeg vorentoe, maar my vriendin skreeu vir my om te stop, wat ek toe doen. Meteens ry &rsquo;n voertuig voor my verby teen &rsquo;n spoed.Die verkeerslig was steeds rooi vir my, maar groen vir die ander voertuie. My oog was op die ander verkeerslig.As ek gery het, sou ek en my vriendin vandag heel moontlik deel wees van die padsterfte-statistieke en ek sou die oorsaak daarvan gewees het. Dit was egter nie die einde van die ervaring nie.Die insittendes van die voertuig wat voor ons verbygery het, het gestop en begin skree dat ons moet uitklim en na hulle kom, wat ons natuurlik nie gedoen het nie.Ek ry toe aan. Binne minute besef ek toe dat ons deur dieselfde voertuig gejaag word. Toe begin &rsquo;n ho&euml;spoedjaagtog. Ek moes vinnig dink, want ek het gevoel ons lewens is in gevaar.Ek jaag toe vinnig in die rigting van my naaste polisiekantoor, met die ander voertuig op ons hakke. By die polisiestasie aangekom, spring ons uit, met die ander persone agter ons aan en hardloop by die stasie in.Die polisiemanne was verbaas en ons verduidelik toe aan hulle wat gebeur het, dat ek by die verkeerslig gefouteer het en dat die persone die reg het om kwaad te wees.Een van die persone wou toe weet hoekom ek polisiestasie toe gery het en ek verduidelik toe ek het gevoel ons lewens was in gevaar. En dit was die regte ding om te doen.Ek was nie dronk nie, want ek drink glad nie alkohol nie.Met die ervaring wil ek &rsquo;n paar boodskappe oordra.1. Aan alle voertuigbestuurders &ndash; wees versigtig, asseblief. Enige fout kan lewensverlies veroorsaak. Wees baie meer bedagsaam op die pad.2. Aan die bestuurder van die ander voertuig wil ek my opregte verskoning oor die ervaring aanbied. Ek besef alte goed dat my optrede u lewe ook in gevaar gestel het.3. Die mense in die ander voertuig was nie gewelddadig nie, maar ons kon dit nie weet nie. Padwoede moenie op die pad uitgesorteer word nie, want dit kan gewelddadig raak en tot lewensverlies lei. Bestuurders, wanneer u padwoede ervaar, ry asseblief na die naaste polisiekantoor en sorteer die saak daar met die ander bestuurder uit. Ek glo dit is die beste.