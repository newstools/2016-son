TOUWSRIVIER. &ndash; Beleggers hier het Maandag betoog oor die &shy;omstrede 4Th Power Investments-beleggingskema.Die maatskappy het onlangs in die nuus beland toe die Valke daar toeslaan.Verskeie beleggers het Maandag egter teen die Valke betoog met &rsquo;n duidelike boodskap dat dit nie &rsquo;n Ponzi-skema is nie.Teen middagete het winkels gesluit toe &rsquo;n massa betogers die strate ingevaar het.Betogers hou dik: Die Valke moet hul hande afhou van di&eacute; maatskappy en sy direkteur, David Cupido. Son het berig hoe die Valke op 29 September op die sakeperseel van di&eacute; maatskappy toegeslaan en beslag gel&ecirc; het op dokumente, rekenaars en kontant. Nou is beleggers moerig omdat die maatskappy verhoed word om sake te doen en beleggers kry geen betalings nie. Die beleggers is nou vol hoop om voor Krismis hul geld te kry. Sowat 3000 beleggers het aan die betoging deelgeneem.In &rsquo;n griefskrif wat ontvang is deur die stasiebevelvoerder, kapt. Zanoxolo Ntshwaxa, beskuldig beleggers die Valke daarvan dat hulle ekonomiese opheffing striem. Hulle eis dat die Valke se lt.kol. Elizabeth de Villiers ondersoek word vir hoe sy die ondersoek hanteer. Daar is tans geen formele klagte teen die maatskappy nie terwyl beleggers beweer hulle ontvang dreig-SMS&rsquo;e, -oproepe, -e-posse en besoeke van De Villiers. &rsquo;n Sterk bewoorde griefskrif is ook aan die departement van gesondheid oorhandig waarin beleggers die ontslag eis van die distriksgeneesheer, dr. Piet Mul- ler.Muller sou blykbaar sy posisie gebruik om op sosiale media te velde te trek teen 4Th Power Investments en beleggers. 4Th Power Investments se rekeninge is glo bevries nadat die Hexvallei Tafeldruif-vereniging by die bank daarop aangedring het.