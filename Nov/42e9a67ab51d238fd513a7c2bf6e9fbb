&ldquo;OUERS, bel die polisie oor stout kinders wat by bendegeweld en dwelms betrokke is.&ldquo;En moenie kitskos koop met geld wat jul kinders gesteel het nie.&rdquo; S&oacute; het Jean Erasmus, die voorsitter van die New Age Coupling Ubuntu Care Group (NACU) en die White Door, gister ges&ecirc;. D&iacute;t nadat &rsquo;n groep inwoners en die Floral Park Community Brass Band gister deur Bar&shy;berryweg in Uitbreiding 31 ge-march het. Die doel was om bewustheid rondom misdaad, bendegeweld en dwelms te skep.Di&eacute; straat, wat een van die gevaarlikstes in die Baai is, word deur bendegeweld en dwelms gekenmerk. Erasmus s&ecirc; verder as ouers gesteelde items op hul kinders vind, moet hulle dadelik die polisie bel. &ldquo;Ek weet dis moeilik vir ouers, maar omdat hulle vir hul kinders cover, kom misdaad meer voor.&rdquo; Erasmus meen dat ouers &rsquo;n goeie voorbeeld moet wees vir hul kinders. &ldquo;Ouers moet ook nie toelaat dat die kinders baas speel in hul huis nie. &ldquo;Ouers het al voor my gehuil oor hoe hul kinders hulle by die huis uitsit of hul pensioengeld &lsquo;eet&rsquo;.&rdquo;Erasmus s&ecirc; genoeg is genoeg en voeg by die tyd is hier om saam te staan teen bendes en dwelms. Mercia Scharneck, &rsquo;n werker by die White Door-sentrum, het ook ges&ecirc; ouers moet hul kinders maniere leer. &ldquo;Dit is nie &rsquo;n onderwyser se plig om jou kinders maniere te leer nie, dit is jou verantwoordelikheid as ouer.&rdquo;Cardinal Jonas, &rsquo;n maatskaplike werker van die KwaNobuhle Out&shy;reach-sentrum, het bewustheid rondom human trafficking geskep. &ldquo;As jy jou o&euml; uitvee, het hulle jou verkoop en jy is &rsquo;n seksslaaf in &rsquo;n ander land. Kinders, wees versigtig, die w&ecirc;reld is gevaarlik. &rdquo;