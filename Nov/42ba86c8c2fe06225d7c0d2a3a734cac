DIE inwoners van twee Baaise tehuise vir verswaktes is erg gestremd en benodig hoogs gespesialiseerde en voltydse behandeling deur spesialiswerkers.S&oacute; het twee DA-grootkoppe verklaar nadat hulle di&eacute; week by die Algoa Frail Care Centre in Bethelsdorp en die Lorraine-tehuis vir verswaktes besoek afgel&ecirc; het.Bobby Stevenson, DA-koukusleier in die provinsiale wetgewer, en Kobus Botha, DA-LPW en woordvoerder oor maatskaplike ontwikkeling, het daar gaan inloer.Dit het gevolg nadat die provinsiale departement van maatskaplike ontwikkeling besluit het om die kontrak te be&euml;indig van die maatskappy wat die twee sentrums bestuur.Botha het vroe&euml;r ges&ecirc; Nancy Sihlwayi, die Oos-Kaapse LUR vir maatskaplike ontwikkeling, moet verduidelik hoekom die kontrak be&euml;indig is.Ongeveer 240 verswakte mense word deur die besluit geraak.Athol Trollip, die Nelson Mandelabaai-burgemeester, het vandeesweek ges&ecirc; dis onaanvaarbaar dat die departement &rsquo;n eenparige besluit geneem het sonder oorlegpleging met die Metro.Hy het bygevoeg die mense is inwoners van die Metro en hul toekomstige welstand maak &rsquo;n impak op die stad.Botha het n&aacute; die besoek benadruk baie spesifieke infrastruktuur en toerusting is nodig om na die verswaktes om te sien.&ldquo;Dit was duidelik uit ons interaksies by die sentrums dat die departement van maatskaplike ontwikkeling geen plan vir die toekoms het nie.&ldquo;Die DA is gewalg dat bejaardes en verswaktes so harteloos behandel kan word en ons sal in die provinsiale wetgewer vir hulle veg,&rdquo; aldus Botha.Hy het ook weer &rsquo;n beroep op Sihlwayi gedoen om die &ldquo;sluier van geheimhouding&rdquo; rondom die hele proses te lig.Christian Martin, &rsquo;n ANC-LPW en voorsitter van die portefeuljekomitee oor maatskaplike ontwikkeling, het verduidelik die twee sentrums word deur die maatskappy Eastern Cape Frail Care bestuur.Die kontrak kom vanjaar aan die einde van Desember tot &rsquo;n einde en die maatskappy is in Junie ingelig die kontrak sal nie n&aacute; Desember verleng word nie.Martin het verduidelik daar is in Oktober in plaaslike koerante geadverteer waarin belangstellende en bevoegde organisasies sonder winsbejag (NPO&rsquo;s) gevra is om voorleggings in te dien.Volgens hom het di&eacute; proses op 21 November gesluit.Volgens Martin evalueer die departement nou &aacute;l die voorleggings vir die verskaffing van frail care.Hy het bevestig &rsquo;n nuwe diensverskaffer sal voor die einde van Desember aangestel word.&ldquo;Die departement wil dit kategories stel dat die NPO wat aangestel word, sy vaardighede om frail care-dienste te verskaf en na die veiligheid van bejaardes om te sien, deeglik sou moes bewys.&ldquo;Alle families is gespreek en weet van die proses,&rdquo; het Martin afgesluit.Die geboue behoort egter nie aan die regering nie, so die pasi&euml;nte sal waarskynlik verskuif moet word.