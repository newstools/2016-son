LADISMITH. &ndash; Die merts is reeds besig om drugs op te pot vir die festive season.So het &rsquo;n ingeligte persoon Son meegedeel noudat groot hoeveelhede dagga, tik en Mandrax gereeld gekonfiskeer word. Die cops snuffel taxi&rsquo;s, huise en selfs ondergrondse bunkers deur.Volgens die ingeligte is daar reeds &rsquo;n klomp dagga by &rsquo;n dwelmnes in Donsonlaan en Januariestraat gevind. Kapenaars sluip dorpe ook nou binne met sakke pille en dagga.&ldquo;Maar roadblocks laat nie &rsquo;n halwe pil verbygaan nie. Die polisie het nou die aand R100 000 se pille in &rsquo;n Kapenaar se sak gekry. Dink mos ons is plaasbojane,&rdquo; s&ecirc; die persoon.Volgens kapt. Malcolm Pojie, &rsquo;n polisiewoordvoerder, is verskeie mense reeds gearresteer vir die besit van dwelms.AO Jannie Cedras, gemeenskapspolisiebeampte, het ges&ecirc; die cops is dankbaar vir inwoners wat hulle altyd inlig.&ldquo;Ons is bewus dat daar &rsquo;n toename is in die invloei van dwelms hierdie tyd van die jaar. Die gemeenskap kan verseker wees, ons rook hulle uit.&rdquo;