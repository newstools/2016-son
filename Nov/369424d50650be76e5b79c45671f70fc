EBEN Kotze sal tot Donderdag moet wag om te hoor of hy tot life gevonnis gaan word.Regter Pearl Mantame het hom gister in die Kaapse hooggeregshof skuldig bevind aan die moord op en verkragting van Crystal Newman.Sy het Kotze (32) se weergawe dat hy Crystal Newman (23), &rsquo;n prostituut wat maar net 30 kg geweeg het, uit selfverdediging verwurg het, verwerp.Kotze beweer nadat hulle consensual seks gehad en tik gerook het, het sy hom met &rsquo;n mes probeer aanval.Hy het die mes in &rsquo;n poeletjie gaan gooi en dit is nooit gevind nie.Newman is laas op 15 Augustus 2014 gesien en haar lyk is op 19 Augustus naby Red Hillweg, Simonstad, gevind.Die uitspraak moes al op 7 November gelewer word, maar Kotze het vir twee weke op die vlug geslaan.&rsquo;n Gehawende Kotze is Woensdag 06:00 in Seepunt gearresteer. Hy moes dieselfde dag aan regter Mantame verduidelik hoekom hy nie hof toe gekom het nie. Volgens Kotze het hy op 7 November verslaap oor hy &rsquo;n angstige nag gehad het.En toe vind hy uit van die lasbrief vir sy arrestasie en besluit om glad nie hof toe te gaan nie.Mantame het bevind dat die storie van die mes opgemaak is.&ldquo;Daar was geen mes nie. &ldquo;Jy het nie die hof in jou vertroue geneem nie.&ldquo;Daar bestaan nog baie vrae oor wat regtig gebeur het,&rdquo; het Mantame ges&ecirc;.Sy het ook nie geglo dat die seks met Newman vrywillig was nie: &ldquo;Die hof kan nie verby die beserings aan die vagina kyk nie.&ldquo;Ook die manier waarop sy gevind is, panties afgetrek, dui op verkragting.&rdquo;Die regter het bevind dat Kotze se weergawe nie redelik moontlik waar is nie.Sy het w&eacute;l bevind dat John Marais, Kotze se lover, &rsquo;n eerlike getuie was en het hom vrygeskeld van vervolging vir regsverydeling.Kotze het daarna ter versagting van sy vonnis getuig.Hy het emosioneel geraak en begin huil toe hy vir sy ma, Cathy, John Marais, Newman se ma, Mary Petersen, en Marais se suster Suzette Oxley om verskoning gevra het dat hy die omstandighede geskep het wat tot Newman se dood gelei het.Kotze het erken hy is steeds verslaaf aan drugs en was so onlangs soos Mei skuldig bevind aan die besit van drugs.Hy het bygevoeg dat hy nie met die hof se bevinding saamstem nie, maar dit sal moet aanvaar.Deurentyd het Cathy hardop in die hof gehuil.Met die hof se verdaging het &rsquo;n huilende Oxley vir Kotze &rsquo;n soentjie gaan gee en ges&ecirc; sy sal vir hom bid.Petersen het buite die hof ges&ecirc; sy is tevrede met die uitspraak.