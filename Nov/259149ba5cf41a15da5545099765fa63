CHARLTON Jackson en Fabian Bowers is gister in die Baaise hooggeregshof skuldig bevind aan die moord op Christopher Adams, &rsquo;n ADT-sekuriteitswag. Di&eacute; twee is ook albei skuldig bevind aan roof met verswarende omstandig&shy;hede.Hulle is egter vrygespreek op aanklag van die onwettige besit van &rsquo;n vuurwapen, asook die onwettige besit van ammunisie.Regter Elna Revelas s&ecirc; hoewel daar &rsquo;n video-opname van die voorval is, kan daar nie met sekerheid ges&ecirc; word wie van die twee die sneller getrek het nie.&ldquo;Toe hulle verby die ADT-bakkie gery en besluit het om Adams te beroof, moes hulle egter voorsien het dat hy dalk kon sterf as gevolg van hul dade,&rdquo; het sy ges&ecirc;.&ldquo;Hulle het met &rsquo;n doel opgetree om die oorledene te beroof en moes sy dood voorsien het.&rdquo;Revelas het ook Jackson se getuienis, dat hy deur Bowers gedwing is om Adams te beroof, gediskrediteer.&ldquo;Daar is geen teken in die video dat hy onder dwang verkeer het nie. Sy bewegings toe hy die bakkie vir die oorledene se vuurwapen deurgesoek het, was geensins huiwerig nie.&ldquo;Hoewel hy op pad na die bakkie effens agter Bowers geloop het, was dit met selfvertroue, het Revelas ges&ecirc;.&rdquo;N&aacute; die uitspraak het Adams se familie &rsquo;n sug van verligting geslaak.Sy vrou het breed geglimlag en een familielid het aan die ander vertel hoe bly hy is oor die uitspraak.&ldquo;Ons sal nou closure kan kry,&rdquo; het hy ges&ecirc;.Die uitspraak spruit uit &rsquo;n voorval op 4 April 2015 toe die 31-jarige Adams doodgeskiet is nadat hy op &rsquo;n alarm gereageer het wat in Booysenrylaan, Booysenpark, geaktiveer is.Jackson en Bowers het die bakkie waarin Adams gesit het van agter genader, die deur aan die bestuurderskant oopgepluk en twee skote gevuur. Adams is uit die bakkie getrek en vir waardevolle artikels deurgesoek. Hulle het sy selfoon en &rsquo;n ekstra gelaaide magasyn geneem.Adams is op die toneel dood.Die voorval is vasgel&ecirc; op &rsquo;n kamera wat binne-in die bakkie ge&iuml;nstalleer was. Die twee sal op 2 November gevonnis word.