DIE verhoor van drie mans wat na bewering die bejaarde Denise Marlene Webber (78) van Kabegapark in Augustus verlede jaar vermoor het, begin op 15 Mei 2017.Een van die beskuldigdes in die verhoor is Sine&shy;themba Nenembe. Hy staan ook tans tereg op &rsquo;n rits klagte in die Jayde Panayiotou-moordsaak.Nog &rsquo;n beskuldigde in die moordsaak van die bejaarde vrou is Thanduxolo Vumazonke.Thanduxolo is &rsquo;n familielid van die vermeende hitman in die Jayde Panayio&shy;tou-saak, Sizwe Vumazonke. Sizwe is sowat twee maande gelede in die Liv&shy;ingstone-hospitaal dood.Die ander beskuldigdes in die Webber-moordsaak is Fikile Mengo en Mkhuseli Ngqanda. Hulle staan tereg op klagte van moord en roof met verswarende omstandighede.Die beskuldigdes het nog nie op die klagte gepleit nie.Die klagte teen die vermeende boosdoeners spruit uit &rsquo;n voorval op 20 Augustus 2015 toe Webber, Nolukhanyo Florence Mafuduka en Mengo, &rsquo;n beskuldigde, omstreeks 10:00 alleen was by &rsquo;n huis in Needhamstraat, Kabegapark.Mafuduka en Mengo was aan diens as domestic work&shy;ers by Webber se huis.Luidens die klagstaat het die beskuldigdes, almal met vuurwapens gewapen, na die huis opgeruk.Daar het hulle Mengo ontmoet wat hulle op sy beurt gewys het waar Mafuduka was. Die beskuldigdes het Mafuduka na bewering gedreig en haar arms en been met kabels vasgebind.Hierna het hulle afgesit na Webber, haar bene en arms vasgebind en haar glo doodgewurg. Daarna het die beskuldigdes die huis gestroop. Hulle het die gesteelde items na bewering in &rsquo;n voertuig gelaai en laat spaander.Van die items wat uit Webber se huis gesteel is, is &rsquo;n Panasonic Plasma-TV, &rsquo;n laptop met kabels, die drasak en &rsquo;n muurkluis.Onder die ander gesteelde items is &rsquo;n armband van wit- en geelgoud wat bestaan uit 46 wit- en geel-diamantgesnyde beads.Die beskuldigdes het ook op die vlug geslaan met &rsquo;n blou-en-wit digitale hardloophorlosie, &rsquo;n silwer Ro&shy;lex-horlosie, &rsquo;n sakereistas op wiele en &rsquo;n ID-boek.Hulle het op die vlug geslaan met twee 750 ml-bottels Bells-whisky, &rsquo;n 750 ml-bottel Johnnie Wal&shy;k &shy;er Red-whisky, &rsquo;n 750 ml-bottel Johnnie Walker Black-whisky en &rsquo;n 750 ml-bottel Glenfiddich-whisky.Die staat beoog om 39 getuies te roep.