&ldquo;MY DIAKENSKAP is weggeneem omdat ek met die media gepraat het,&rdquo; vertel George Martin van die Nuwe Apostoliese Kerk (NAK) se Knole Park-gemeente in Ottery.Martin het Son op Sondag onlangs genader omdat hy al drie jaar kla oor niks aan die toestand van die gemeente se gebou gedoen word nie. &ldquo;Sedert die berig verskyn het, wou die area-biskop my in die hande kry.&ldquo;Ek wou nie met hom ontmoet nie &ndash; totdat ek een Maandagoggend finaal besluit het. &ldquo;Hul eerste vraag was hoekom ek koerante toe gehardloop het. Ek het verduidelik ek kla al jare en het selfs foto&rsquo;s van die gebou aangestuur, maar hulle het my ge&iuml;gnoreer. Hulle wou nie die kerk regmaak nie. &ldquo;Ek het toe weer gevra of die kerk reg sal wees vir Krismis. Toe raak my biskop kwaad. Toe s&ecirc; ek vir hom dis nie nodig om kwaad te raak nie.&rdquo; Volgens Martin is hy lank uitgevra oor alles wat hy oor die kerk ges&ecirc; het. Eindelik het die biskop besluit om Martin uit sy amp te verwyder. Martin s&ecirc; hy is nie gepla nie, want daar het wel iets goeds van gekom. &ldquo;Ek het verby die kerk gery en gesien die kontrakteur is besig. Toe s&ecirc; ek: &lsquo;Dankie, Here. God is goed.&rsquo; &ldquo;Ek voel &rsquo;n mens kan nie my amp wegvat nie. God het my gekies om sy werk te doen. So, ek sal my kerkpligte aanhou doen. Ek sal by die deur staan en in die koor sing.&rdquo; Hy s&ecirc; hy&rsquo;t geen negatiewe terugvoer van medelidmate gekry nie.&ldquo;Hulle ondersteun my. Iemand het my ges&ecirc; ek is soos Mandela wat opstaan vir sy medemens.&rdquo; Johan Bucchianeri, woordvoerder van die NAK, bevestig die kerkgebou word nou opgeknap. Hy s&ecirc; Martin is vir ses maande geskors omdat hy oneerbiedig teenoor die kerk opgetree het. &ldquo;Dit sal hom tyd gee om te besluit of hy gewillig is om hom te onderwerp aan die kerk se gedragskode in di&eacute; verband.&rdquo;