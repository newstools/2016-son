JALOESIE is &rsquo;n lelike ding!En in di&eacute; geval het dit van Andr&eacute; Jackson (54) &rsquo;n dubbele moordenaar gemaak.Regter Robert Henney het in die Kaapse hooggeregshof &rsquo;n pleitooreenkoms met die staat bekragtig en Jackson tot 25 jaar tronkstraf gevonnis.Hy en Caroline &ldquo;Poppie&rdquo; Munnik (44) het vir 13 jaar saamgebly in Happy Valley, Blue Downs.Van Oktober 2015 het hulle hectic begin baklei en &shy;Munnik het na haar ma se huis getrek.Die twee het probeer om hul probleme uit te sort en het steeds by tye seks gehad.Op 26 Desember het &shy;Munnik en Jackson weer seks gehad by sy huis.Munnik het toe vir hom ges&ecirc; sy gaan vir haar ma s&ecirc; dat sy gaan terugtrek na Jackson toe.Sy sou daai selfde aand 18:00 terug wees. Toe daag Munnik nie op nie.Jackson het begin suip en toe vir Munnik gaan soek.Haar ma het ges&ecirc; sy is by Hendrik Alexander (54) se huis. Toe Jackson daar opdaag, betrap hy hulle waar hulle seks het. Hy was woedend en het die naaste paal gegryp en hulle daarmee begin bliksem. Daarna het hy sy mes gevat en hulle begin steek.Luidens die patologiese verslag is Munnik tien keer in die bors gesteek.Sy is ook herhaaldelik in die gesig met die paal geslaan. Daar was bloed in haar mond en neus. Alexander is 15 keer in die bors gesteek.Hy het ook twee gebreekte ribbes gehad en skedelbreuk. &rsquo;n Stuk van sy oor is afgesny en daar het bloed uit sy mond en albei ore gekom.Munnik en Alexander se familie en vriende het by die hof die vonnis verwelkom.