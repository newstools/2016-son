DIE staat se vyandiggesinde art. 204-getuie het Vrydag soos &rsquo;n &shy;vo&euml;ltjie gesing toe die verdediging hom in kruisondervraging geneem het.Luthando Siyoni het Vrydag getuig sy girlfriend, Babalwa Breakfast, het &rsquo;n probleem met haar sig.Adv. Terry Price, Christopher Panayiotou se lawyer, s&ecirc; die oogarts Thys van Zyl wat Breakfast examine het, het bevind sy is legally blind. Volgens Van Zyl is Breakfast se nabysig minus 19.Siyoni s&ecirc; wanneer Breakfast iets vanaf haar selfoon lees, moet sy die foon naby haar o&euml; bring.Volgens Siyoni is hy nie gewaarsku toe die cops hom verlede jaar weg van die Infinity Bar geneem het nie.&ldquo;As hulle my regte aan my voorgelees het, sou ek nie saam met hulle gegaan het nie.&rdquo;Volgens Siyoni het hy sedert sy inhegtenisneming op 27 April 2015 tot 30 April 2015 nie toegang gehad tot &rsquo;n prokureur nie.Hy s&ecirc; adv. Johan van der Spuy, &rsquo;n regshulpprokureur, is sommer net aan hom gegee.Siyoni s&ecirc; hy het nooit aan die polisie ges&ecirc; hy kan nie &rsquo;n prokureur bekostig nie.Hy s&ecirc; toe hy weggeneem is van Infinity het hy geen beserings gehad nie en sy broek was ook nie geskeur nie.Siyoni s&ecirc; toe Breakfast hom op 28 April sien, het hy &rsquo;n sny aan sy onderlip gehad, sy linkeroog was geswel, sy jeans was geskeur en hy het vuil merke aan sy knie&euml; gehad.Volgens Siyoni het die polisie &ndash; toe hulle hom by Infinity weggevat het &ndash; ges&ecirc; hulle gaan hom Mount Road-polisiestasie toe neem, maar toe neem hulle hom KwaNobuhle toe.&ldquo;Hulle het my nie ges&ecirc; hoekom hulle my KwaNobuhle toe neem nie.&rdquo;Volgens Siyoni is hy geboei nog voordat enigeen met hom oor die saak gepraat het.Hy s&ecirc; niks is aan hom verduidelik nie.Siyoni getuig kapt. Willie Mayi het hom nie gewaarsku met betrekking tot sy grondwetlike regte nie.Volgens Siyoni het geen besprekings tussen hom en Mayi plaasgevind met &shy;betrekking tot &rsquo;n confession nie.Siyoni s&ecirc; toe hy teruggeneem is Kabegapark-polisiestasie toe, het hy nog steeds nie geweet of hy in hegtenis geneem is nie.Hy s&ecirc; as hy die kans gegun was om &rsquo;n prokureur te bekom, sou hy.Siyoni s&ecirc; hy sou ook mediese hulp versoek het omdat hy nie hulp in di&eacute; verband ontvang het nie.Volgens Siyoni het hy nie die cops toestemming gegee om na sy huis in Kulatistraat te gaan om sy selfone in die hande te kry nie.Volgens hom het die polisie ook nie aan hom ges&ecirc; hulle het &rsquo;n lasbrief nodig om sy huis te deursoek nie.&ldquo;As &rsquo;n prokureur dit nie toegelaat het nie, sou ek ook nie.&rdquo;Hy s&ecirc; by sy huis het sy ma, jonger broer en Breakfast se ma sy beserings gesien.&ldquo;Ek kon nie aan hulle verduidelik waar die beserings vandaan kom nie, want die polisie was ook daar.&rdquo;Siyoni getuig van die oggend van 27 April 2015 toe hy Fort Beaufort toe geneem is totdat hy op 28 April omstreeks 04:30 daar toegesluit is, het hy nie geslaap nie.&ldquo;Ek was moeg. Ek was in die selle met die dieselfde klere wat ek aangehad het toe ek aangerand is.&rdquo;Price wys die hof daarop dat Siyoni vir AO Ignatius Greeff ges&ecirc; het &ldquo;other people&rdquo; (met verwysing na die cops in Uitenhage) het hom aangerand.Dit staan so in Greeff se verklaring. Price s&ecirc; selfs in Greeff se notaboek is aangeteken dat Siyoni se linkeroog opgeswel is.Siyoni s&ecirc; op pad Fort Beaufort toe is hy ge-handcuff. Hy s&ecirc; hy het nie in die motor geslaap nie en het ook niks gekry om te eet of te drink nie.&ldquo;Ek was honger en dors.&rdquo;Siyoni s&ecirc; voorts toe hy sy &shy;confession afgel&ecirc; het, het hy Xhosa met die cop gepraat. Price het aan die hof uitgewys dat die confession in Engels geskryf is. Siyoni s&ecirc; niks is in Engels aan hom voorgelees nie.