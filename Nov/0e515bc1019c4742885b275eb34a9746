INWONERS van die Theewaterskloof-gebied kla oor watertariewe onnodig verhoog is.Beperkings is op 1 November ingestel en pryse het verdubbel van R5.40 na R10.80.Caledon se inwoners kry hul water van die Thee&shy;waterskloofdam af en inwoners van Grabouw, Botrivier, Riviersonderend, Greyton en Villiersdorp het hul eie damme of boorgatwater.&ldquo;Ons kan verstaan dat Caledon miskien duurder betaal, maar die ander dorpe sukkel nie onder die droogte nie.&ldquo;Dis veral die armer gemeenskappe wat erg gaan sukkel. Hier is nie eens ordentlik met die inwoners gepraat nie,&rdquo; s&ecirc; die inwoners.Stiffie Cronj&eacute;, adjunk- direkteur van die Thee&shy;waterskloof-munisipaliteit, s&ecirc; die tariewe vorm deel van die begrotingsproses.&ldquo;Die proses word deeglik met alle verbruikers gekommunikeer. Daar is in April 2016 openbare vergaderings gehou.&rdquo;Volgens hom het hulle geen besware oor droogtetariewe ontvang nie. &ldquo;Die droogtetariewe is dus nie iets nuuts wat die raad sonder konsultasie met inwoners goedgekeur het nie.&rdquo;&ldquo;Die opdrag word van die nasionale departement van waterwese gekry.&rdquo; Niemand betaal meer vir die eerste 6 kl water vir huishoudelike gebruik nie.&ldquo;Die tarief vir huishoudelike waterverbruik van 7 tot 15 kl word teen die gewone tarief plus 50% gehef.&ldquo;Die tarief vir huishoudelike waterverbruik, vir die deel bo 15 kl, verdubbel.&rdquo;Cronj&eacute; s&ecirc; verbruikers wat vir die vrystelling van vlak-2-waterbeperkings kwalifiseer, kan die dokument van die munisipale webblad twk.org.za aflaai of Lester Parnell van die Direktoraat Tegniese Dienste by 028 214 4243 skakel.