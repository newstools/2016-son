ATLANTIS. &ndash; Die gemeenskap en polisie van Atlantis het gewys hulle is gatvol vir bendebedrywighede in die dorp toe inligting uit die gemeenskap gehelp het om ses vuurwapens op te spoor. Die opsporing van di&eacute; onwettige wapens het beslis nog skietvoorvalle verhoed. Konst. Debbie Alard, &rsquo;n polisiewoordvoerder, s&ecirc; hul misdaadvoorkomingseenheid het verskeie wenke ontvang. Die eenheid het daarna toegeslaan op verdagtes met ongelisensieerde vuurwapens en 10 mense is gearresteer. Volgens Alard is &rsquo;n 24-jarige man van Delft saam met twee ander mans (albei 21) in &rsquo;n motor vasgetrek nadat inligting aan die polisie gegee is. Die drie, wat moontlik op &rsquo;n missie was, is deur die polisie afgetrek en &rsquo;n gun wat in Delft gesteel was, is in hul besit gekry. Volgens kol. Zerilda Nortje, die stasiekommissaris, het die gemeenskap se samewerking &rsquo;n groot rol gespeel in die opsporing en arrestasie van die verdagtes. Sy het die gemeenskap gemaan om op die uitkyk te wees vir verdagte persone en om hulle onmiddellik aan die cops te rapporteer. &ldquo;Atlantis het &rsquo;n besonder stil week gehad. Dalk is die bendes lamgel&ecirc; met die opsporing van die wapens.&rdquo;