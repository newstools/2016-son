&rsquo;N ONDRAAGLIKE stank het gister in die gange van die Uitenhaagse stadsaal gehang nadat &rsquo;n groep betogers die deure en mure met menslike stront besmeer het.Die personeel het skoongemaak en aangehou werk, maar die omstandighede was byna onhoudbaar.By Son se besoek was die skoonmakers juis besig om di&eacute; saal se stoep met dip te ontsmet. Die stank het egter nog sterk deurgeslaan.Kupido Baron, woordvoerder van die Nelson Mandelabaai-metro, het die voorval gisteroggend bevestig en het bygevoeg dat munisipale sekerheidsbeamptes moes ingryp. Baron beweer die werkers wat die openbare toilette by die dorp se hoof-taxistaanplek in Durbanstraat skoongemaak het, is agter die stront-protes.Di&eacute; mense is kwaad omdat hul kontrak met die Metro nie hernu is nie.Die kontrak om daardie toilette skoon te maak, is voorheen aan privaat maatskappye uitgekontrakteer, maar die munisipaliteit het onlangs besluit hy sal die taak voortaan self behartig.&rsquo;n Sekuriteitsbeampte wat verkies om anoniem te bly, s&ecirc; di&eacute; mense het Woensdag en gister reeds voor oopmaaktyd &ndash; 07:00 &ndash; voor die deure gestaan met emmers vol menslike ontlasting wat hulle by die ingange ingesmyt het. Die Metro was toe genoodsaak om die stadsaal se deure vir &rsquo;n ruk te sluit. Di&eacute; mense het ook na bewering ges&ecirc; hulle is nog nie klaar nie.Talle van die skoonmakers is glo eers Maandag ingelig hulle is nou hul job kwyt.Die mense het Dinsdag verhoed dat pendelaars die toilette by die hoof-taxistaanplek kan gebruik.Kapt. Gerda Swart, polisiewoordvoerder, het gister bevestig die voorval is nie by die polisie aangemeld nie.Johan Meyer, hooflanddros, het bevestig die aanhoudingselle by hof B is oorstroom weens &rsquo;n waterpyp wat volgens hom al Woensdag gebars het.Aangehoudenes word nou in die hof se ander selle gehuisves en moet in ander hofsale verskyn.Net mense wat nie in aanhouding is nie, verskyn dus nou in hof B.Volgens Meyer is dit ontwrigtend, maar daar is genoeg selle by die hof vir alle verdagtes wat in aanhouding is.Hy benadruk dit is skoon water wat die aanhoudingsel oorspoel het en daar is geen probleme met riool nie.Meyer het bygevoeg &rsquo;n maatskappy was reeds gister op die perseel om die gebreekte pyp te herstel.