EEN van die beskuldigdes in die Denise Rollison-moordsaak het gister in kruisondervraging in die Baaise hooggeregshof behoorlik kleigetrap.Jody Williams, oftewel &ldquo;Viskop&rdquo;, het telkens sy weergawe van sy doen en late op 17 Julie 2015, die aand van die moord, verander.Rollison (26) se lewe is op daardie aand wreed be&euml;indig toe sy in &rsquo;n skietvoorval by haar huis in Catherineweg, Salsoneville, in die kop getref is.Sy het later in die Living&shy;stone-hospitaal aan haar wonde beswyk.Williams en sy medebe&shy;skuldigde, Jason &ldquo;Jampak&rdquo; Jacobs, staan tereg op agt aanklagte van poging tot moord, een aanklag van moord, een van die onwettige besit van &rsquo;n vuurwapen en &rsquo;n aanklag van die onwettige besit van ammunisie.Williams het eers aan adv. Mujaahid Sanden, die staatsaanklaer, ges&ecirc; hy kan nie onthou wat hy di&eacute; dag gedoen het nie.Daarna het Williams ges&ecirc; hoewel hy nie weet watter dag van die week 17 Julie 2015 was nie, kan hy wel onthou hy het di&eacute; aand by sy huis gesit en &rsquo;n movie gekyk.Sanden het genoem dit is vreemd dat die beskuldigde nie die dag se gebeure kan onthou nie, maar wel wat hy blykbaar ten tyde van die voorval gedoen het.Op Sanden se vraag of hy daardie aand alleen by die huis was, het Williams eers ja ges&ecirc;, net om minute later te s&ecirc; sy pa was wel by die huis en hy het hom gesien, maar kan nie onthou in watter vertrek nie.Sanden wou weet hoe dit moontlik kan wees om jou eie pa in die huis waarin jy al jare woon, te sien en nie te weet in watter vertrek dit was nie.Hierop het Williams net sy kop laat sak en herhaaldelik ges&ecirc; hy kan nie onthou wat die dag van die voorval gebeur het nie.Die verhoor sal vandag voortduur.