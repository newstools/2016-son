Ongeveer die helfte van alle vroue met vroe&euml;stadium-borskanker ondergaan dalk onnodig chemoterapie.Dit is volgens nuwe navorsing wat onlangs in die New England Journal of Medicine gepubliseer is. Die navorsing het getoon dat 46% van vroe&euml;stadium-borskankergevalle wat met 'n ho&euml; risiko vir terugkeer geklassifiseer is deur die gebruiklike evalueringsmetode, inderwaarheid 'n lae risiko vir terugkeer gehad het nadat dit met 'n genetiese metode, genaamd die MammaPrint, getoets is. Pasi&euml;nte met 'n ho&euml; risiko vir terugkeer moet chemoterapie ontvang.Hierdie uitslae is afkomstig van 'n groot internasionale studie genaamd die MINDACT-studie en bevestig die uitslae van 'n 2013-studie deur navorsers aan die Universiteit Stellenbosch (US) wat gevind het dat dit veilig is vir diegene met 'n lae-risiko profiel om chemoterapie te vermy."Ons bevindings is bevesting deur die MINDACT-studie en ons kan nou met vertroue s&ecirc; dat dit belangrik is vir onkolo&euml; om hierdie 70-geen toets te oorweeg met die ontwerp van pasi&euml;nte se behandelingsplanne," s&ecirc; Maritha Kotze, 'n professor in genetika by die US se Fakulteit Geneeskunde en Gesondheidswetenskappe en die Nasionale Gesondheidslaboratoriumdienste by die Tygerberg-hospitaal.Die afsien van chemoterapie verminder nie net aansieklik die koste van behandeling nie (chemoterapie kos meer as R100 000), maar pasi&euml;nte vermy ook die newe-effekte daarvan as hulle dit nie benodig vir hul kankerbehandeling nie."Chemoterapie red die lewens van mense wat dit nodig het, maar dit veroorsaak naarheid, haarverlies en het baie ander komplikasies, dus moet pasi&euml;nte dit nie onnodig ontvang nie," s&ecirc; dr Kathy Grant, die hoofouteur van die 2013 MammaPrint-studie deur die US.Lees meer hier.