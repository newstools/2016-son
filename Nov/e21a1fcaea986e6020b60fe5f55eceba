HY&rsquo;T die fluitjie geblaas oor korrupsie by sy werkplek, maar pleks van die skuldige te straf, is h&yacute; toe geskors.Marshall Paulse (34), &rsquo;n shop steward by die George-hospitaal, is op verpligte verlof geplaas nadat &rsquo;n rits klagtes teen hom ingedien is oor sy gedrag teenoor sy kollegas.Maar volgens die National Union of Public Service and Allied Workers (Nupsaw) het dit alles daarmee te doen dat Paulse die fluitjie geblaas het oor verskeie voorvalle van korrupsie met die aanstelling van personeel by die George-hospitaal.&ldquo;Sedert Maart 2016 het Paulse verskeie aangeleenthede namens die unie aan die George-hospitaal se bestuur gerapporteer.&rdquo;In een so &rsquo;n geval is die bewering dat Sharmaine Janki, direkteur van finansies, vir Gerrit Hendricks, wat om die pos van supply chain admin-beampte aansoek gedoen het, in &rsquo;n e-pos &aacute;l die antwoorde vir die onderhoud gestuur het. Di&eacute; onderhoud het op 1 April plaasgevind en Hendricks is toe wel in die pos aangestel.Volgens die unie is die klagte na die hoofbestuurder van die hospitaal, Michael Vonk, geneem, maar niks is daaraan gedoen nie. Dit is toe na die forensiese eenheid van die hospitaal geneem wat dit ondersoek en Hendricks daaroor ingelig het.Hendricks het glo so groot geskrik dat hy &rsquo;n hartaanval gekry en nooit teruggekeer het werk toe nie. Hy sterk aan by sy huis in Wellington.Sedertdien het Janki &rsquo;n klag van crimen injuria teen Paulse by die George-polisie ingedien.In &rsquo;n ander geval het Paulse glo alarm gemaak toe hy uitvind iemand sonder &rsquo;n matrieksertifikaat is aangestel in &rsquo;n pos waar dit wel vereis word.Die bewering is dat die persoon nie die kortlys van tien gehaal het vir die onderhoude nie, maar dat Vonk haar naam bygevoeg het en sy toe aangestel is in die pos.Paulse is op 24 Oktober deur Richard Roman, direkteur van gesondheidsdienste by die Wes-Kaapse departement van gesondheid, ingelig dat hy geskors is uit sy werk hangende &rsquo;n ondersoek.Mark van den Heever, die adjunk-direkteur van kommunikasie by die Wes-Kaapse departement van gesondheid, het bevestig &rsquo;n ondersoek is tans aan die gang oor die bewerings.&ldquo;Die hoof van die departement sal die bevindings van die forensiese ondersoekeenheid oorweeg wanneer dit gefinaliseer is,&rdquo; verduidelik Van den Heever.Hy s&ecirc; Paulse se tugverhoor vind m&ocirc;re plaas. Daarom kan hy nie kommentaar oor die aangeleentheid lewer nie.&ldquo;Die Wes-Kaapse gesondheidsdepartement is daartoe verbind om korrupsie en bedrog te bestry, maar kan nie in di&eacute; stadium kommentaar lewer op die bewerings of redes vir die skorsing van die Nupsaw shop steward nie.&rdquo;Van den Heever s&ecirc; wel in die geval van die matrieksertifikaat-voorval is die pos volgens die standaard-prosedure gevul.