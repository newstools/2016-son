INSEKDODER-MAL!S&oacute; kan die land en die sosiale netwerke beskou word n&aacute; die veelbesproke Doom-voorval toe die profeet sy kudde gespuit het.Doom is immers nie verniet &rsquo;n veeldoelige produk nie.Dis mos vandag Black Friday en lesers wou weet of Doom een van die spotgoedkoop bargains is wat hulle by winkels kan losslaan.Die nou bekende of omstrede jong pastoor Lethebo Rabalago (24) het in die begin van di&eacute; week foto&rsquo;s op Facebook gelaai van hom wat sy gemeentelede met di&eacute; insekdoder gespuit het.Volgens di&eacute; do(o)minee is Doom nie net daar om insekte dood te spuit nie, maar ook om bose geeste die trekpas te gee.En tipies Suid-Afrikaners is daar behoorlik op sosiale platforms hiermee ge-joke en daar is selfs die #DoomChallenge begin.Mense het toe pics van hulle met Doom gelaai wat hul hare mooi maak, wat hul petroltenke vul en selfs die nukkerige, suinige bankkaartjie bespuit.Saam met dit het die hoaxes ook gekom.Volgens &rsquo;n berig op Daily Live sou Doom glo in Pick n Pay-winkels soos soetkoek van die rakke vlieg. Daar is selfs beweer dat daar 12 miljoen blikke Doom sedert Maandag verkoop is.Maar volgens Tamara &shy;Veley, &rsquo;n PnP-woordvoerder, steek daar g&rsquo;n waarheid in di&eacute; bewerings nie. &ldquo;Ons het geen benul waar sulke gerugte vandaan kom nie, maar dis glad nie waar nie.&rdquo;Daar was ook &rsquo;n foto waar twee blikke Doom vir R36 op Black Friday verkoop sou word.Maar Veley bevestig ook dat die multipurpose-insekdoder nie een op die lys van hul winkelgroep se specials is nie.