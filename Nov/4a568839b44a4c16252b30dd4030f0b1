&rsquo;N VROU van Kraaifontein wat &rsquo;n Son -straatverkoper is, sterk tans by die huis aan nadat sy erg aangerand is.Natasha Dekker (36) van Bell Mount Park is van haar selfoon beroof nadat sy ses keer met &rsquo;n mes in die rug en arms gesteek is.Dekker s&ecirc; dit was verlede Sondagmiddag toe sy van &rsquo;n huiswinkel af gekom het.Dekker verkoop Son die afgelope drie maande.Sy vertel: &ldquo;Twee mans het my op &rsquo;n fiets agtervolg.&ldquo;Toe ek by my hek kom, het hulle my gevra waar &rsquo;n sekere straat is.&ldquo;Voor ek nog kon praat, spring een van die mans van die fiets af en gryp my aan die arm.&ldquo;Sy vriend het &rsquo;n mes uitgehaal en my begin steek. Toe vat hulle my selfoon.&ldquo;Toe my swaer hoor ek skree, het hy uitgehardloop, en toe hardloop die skob&shy;bejakke weg.&rdquo;Een van die houe het byna &rsquo;n long getref; daardie wond is met 34 steke toegewerk.Dekker s&ecirc; hoewel sy nog baie pyn verduur, is sy net bly sy lewe nog.