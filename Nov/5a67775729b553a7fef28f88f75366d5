NIGEL Plaatjies is &rsquo;n leuenaar en die hof moet hom nie glo nie.D&iacute;t is wat die staat gister ges&ecirc; het oor Plaatjies tydens sy verdere borgaansoek in die Wellington-landdroshof.Plaatjies (19) en sy oom Johannes Plaatjies (34) word aan&shy;gekla van roof met verswarende omstandighede en moord.Die twee het glo op 11 Mei by die bekende Wellingtonse skrywer Winnie Rust (77) se huis ingebreek.Haar vasgebinde lyk is later deur haar man, dr. Manie Rust (84), ontdek.Die staatsprokureur Monrey Julius het gister ges&ecirc; Plaatjies &ldquo;vertel opgemaakte stories aan die hof nadat hy maande gehad het om dit uit te dink&rdquo;. &ldquo;U verander gedurig u weergawe. U is &rsquo;n onbetroubare getuie. U vertel leuens aan die hof,&rdquo; het Julius ges&ecirc;.Hy s&ecirc; Plaatjies het doelbewus vir die polisie in sy eerste ver&shy;klarings gelieg.&ldquo;So as u vir die polisie gelieg het, hoekom moet die hof u nou glo?&rdquo; wou Julius weet.Plaatjies het gister ges&ecirc; hy het in sy eerste verklaring stories opgemaak, want hy was bang vir Johannes, wat Nigel en sy ma met die dood gedreig het.Hy het ook getuig dat die polisie hom gedwing het om die eerste verklaring te teken en dat hulle sekere dele self bygevoeg het. Plaatjies het ook getuig dat hy nooit sy volle weergawe van wat gebeur het aan sy eerste prokureur, Andr&eacute; Robyn, vertel het nie.Die staat beweer Plaatjies het voorheen genoeg kanse gehad om die waarheid te vertel. Die borgaansoek is tot Maandag uitgestel.