VERPLEGING is lankal nie net die domein van vroue nie, en amper asof hy dit wil bewys, het die Groote Schuur-hospitaal nou sy eerste manlike hoofverple&euml;r aangestel.Aghmat Mohamed (41) is &rsquo;n goeie voorbeeld daarvan dat &rsquo;n positiewe houding deure vir &rsquo;n mens kan ontsluit.Sy vriendelikheid is die eerste eienskap wat &rsquo;n mens opval wanneer jy di&eacute; boorling van Manenberg in sy kantoor in die hospitaal ontmoet.Mohamed het op 1 November daar ingeval.&ldquo;Ek het nooit besef watter impak di&eacute; aanstelling op my sou h&ecirc; in &rsquo;n beroep wat deur vroue oorheers word nie,&rdquo; erken Mohamed.En hy bieg hy het so &rsquo;n bietjie getwyfel daaroor of hy die pos sou kry.&ldquo;Ek het &rsquo;n 50/50-kans gehad, want die kompetisie was straf, so dis regtig &rsquo;n groot prestasie vir my.&rdquo;Aan ervaring skiet dit by Mohamed nie tekort nie. Hy is immers al 20 jaar in die diens.Dis nadat hy sy diploma aan die Nico Malan-verpleegkollege (deesdae die Wes-Kaapse Verpleeg&shy;kollege) in Athlone verwerf het.Daarna het hy &rsquo;n jaar verpleeg&shy;bestuur gestudeer aan die Kaapse Skiereiland-Universiteit vir Tegnologie (KSUT).Mohamed het ook &rsquo;n sertifikaat in prim&ecirc;re kliniese vaardighede en in farmakologie, en &rsquo;n nagraadse sertifikaat in opvoeding aan die Universiteit Stellenbosch (US) verwerf.Hy het by die Rooi Kruis-kinderhospitaal se kardio- intensiewe sorgeenheid in Mowbray begin werk.Mohamed s&ecirc; om verder te kon studeer, moes hy &rsquo;n werk kry wat hom vroe&euml;r laat tjaila het. Dit is hoekom hy na die Woodstock- gemeenskapsgesondheidsentrum is.Van daar het hy &aacute;l die sentrum se satelliet- psigiatrie-klinieke in Woodstock, Maitland en Kensington bestuur. Nadat hy ook in verskeie daghospitale gewerk het, is Mohamed vort na Dublin in Ierland, waar hy 11 jaar gewerk het.Daar het hy &rsquo;n B.Sc. in verpleeg&shy;kunde en &rsquo;n meestersgraad in krea&shy;tiewe leierskap verwerf.Nadat sy pa oorlede is, het Mohamed in Desember 2011 teruggekeer na Suid-Afrika om bv sy ma te wees.Hy vertel: &ldquo;Ek was toe twee jaar lank die hoofverple&euml;r in die Melomed-hospital in Gatesville, Athlone. Dis &rsquo;n groot hospitaal. so ek was verskriklik besig.&rdquo;Oor sy huidige pos s&ecirc; Mohamed: &ldquo;Ek wil seker maak aan elke pasi&euml;nt word gehaltediens gebied.&ldquo;In vergelyking met oorsese hospitale bied ons s&rsquo;n baie goeie diens, maar daar is ook baie ruimte vir verbetering.&ldquo;Ek is baie lief daarvoor om oor die w&ecirc;reld heen te reis, maar op elke reis loer ek ook in by hospitale.&ldquo;Dis om te kyk of hulle daar iets doen wat ons hier kan toepas.&rdquo;Mohamed s&ecirc; verpleegpersoneel kry nie naastenby die erkenning wat hulle verdien nie. Sy visie, s&ecirc; hy, is om leierskap in die diens te ontwikkel.&ldquo;Ek is mal oor my werk,&rdquo; s&ecirc; hy spontaan. &ldquo;In 21 jaar het ek nog nooit ongelukkig ingeklok nie.&rdquo;Mohamed s&ecirc; hy wil jong mense motiveer om meer optimisties te wees oor hul omstandighede.&ldquo;Hou op om almal te blameer en gryp die geleenthede tot jou beskikking aan,&rdquo; is sy raad.En: &ldquo;Opvoeding is &aacute;lles. Matriek is maar net die begin.&rdquo;