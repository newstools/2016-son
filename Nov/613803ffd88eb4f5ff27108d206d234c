KYK links, dan regs en dan weer links voordat jy oor die pad loop.S&oacute; is ek en baie ander destyds geleer hoe om &rsquo;n pad oor te steek.En hierdie was &rsquo;n drilling excercise wat nou nog by my vassteek.Maar as dit kom by vandag se kinders, dan weet ek nie meer so mooi nie.Een ding wat ek geleer het, is dat paaie in woonbuurte veral, nie vir karre is nie.Nee, dis vir mense om te stap nes hulle wil.&rsquo;n Mens moet omtrent deesdae uitswaai-uitswaai ry as jy in woonbuurte bestuur.&rsquo;n Sypaadjie, so het ek ook nou besef, is net daar vir die show en daar is &rsquo;n onsigbare wet wat mense verhoed om daarvan gebruik te maak.Vroe&euml;r di&eacute; week moes ek benoud uitswaai en het amper in &rsquo;n aankomende kar vasgemoer toe &rsquo;n klonkie sy ma se hand los en sommer net oor die pad begin hardloop.Ek het reverse (Mitchells Plain se mense s&ecirc; &ldquo;agtertoe reverse&rdquo;) om die betrokke ma &rsquo;n piece van my mind te gee.En al wat sy toe s&ecirc;, is &ldquo;Oukei&rdquo;.Oukei?Is dit oukei om jou kind nie van padveiligheid te leer nie?Is dit oukei as jou arme kind raakgery, of nog erger, doodgery word?Is dit oukei dat &rsquo;n bestuurder dalk nie kon uitswaai en sommer deur &rsquo;n gemeenskap geboendoehof word?Of selfs vir die res van sy of haar lewe met die wete moet saamleef dat &rsquo;n jong mens se toekoms onder hul wiele beland het?Veels te maklik word die verantwoordelikhede van ouers deesdae ge&iuml;gnoreer.En soos wat ek verder die strate afgery het, het dinge vir my duideliker geword.Sien, dis die ouers self wat &rsquo;n voorbeeld behoort te stel.En dis die einste grootmense wat in die pad gestap en paaie oorkruis het, sonder om eers te kyk of daar aankomende voertuie is.Hoekom tragedies loop staan en soek wat kon gebly het?S&oacute; moeilik kan dit mos darem nie wees om jou verstand te gebruik nie.&rsquo;n &ldquo;Oukei&rdquo; is geen verweer teen jou onvermo&euml; om jou kind bewus te maak van die gevare wat op &rsquo;n pad skuil nie.Ek ken nie &eacute;&eacute;n &ldquo;oukei&rdquo; wat trane kan afdroog of seker maak dat spyt nie te laat kom nie.Links, regs, en dan weer links . . .Hoe moeilik kan dit wees?Of moet hierdie vir kinders op skool geleer word, want by die huis word daar net 7de Laan gekyk en dan moet hulle gaan slaap.Dit voel vir my of baie van hierdie onverskillige padgebruikers eintlik &rsquo;n &ldquo;sien niks, sien steeds niks, en sien hoeka lankal niks&rdquo;-benadering het.A, nee, man.Wakker pies het niemand nog &rsquo;n sent gekos nie.Al wat dit verg, is &rsquo;n wakker verstand en awareness oor wat om jou aangaan.Kinders kyk na hul ouers vir leiding, nie vir verleiding nie.Kinders laaik ook hul ouers copy.So, as jy nie weet hoe om jou kinders meer veiligheidsbewus te maak nie, hoef jy net die voorbeeld te stel. Hulle sal volg.En die gevolge sal nie trane van spyt wees nie . . .KRAP iets die dinges uit jou? Wel, jy h&eacute;t die reg om moerig te wees. Skryf vir ons &rsquo;n stuk van so 500 woorde oor iets wat jou erg moerig maak. Nie net kan jy uiting aan jou moerigheid gee nie, maar jy kan ook die kans staan om elke maand as Moerig van die Maand bekroon te word en &rsquo;n geskenkbewys van R750 te wen. E-pos jou skrywe en &rsquo;n kop-en-skouers-foto na Son se rubriekeredakteur, Albert Bakkes, by albert.bakkes@son. co.za. Die maandelikse wenner sal telefonies in kennis gestel word.