&lsquo;n Arm inwoner van Oos-Londen het die skok van sy lewe gekry toe hy &lsquo;n munisipale rekening van R2.1 miljoen van Buffalo City ontvang. Xolani Dezide (45) van Mdantsane se NU11, vrees nou dat hy sy RDP huis, wat hy en sy twee broers as &lsquo;n tuiste ken, kan verloor aangesien hy nie die skok-rekening kan bekostig nie. Dezide is een van duisende woedende inwoners wat kla oor die stad se rekeningstelsel. Dezide, &lsquo;n veiligheidswag, s&ecirc; toe hy probeer navrae doen het oor die rekening, is hy by die munisipale kantore van Pontius na Pilates gestuur. &ldquo;Ek weet nie hoe hulle by die groot syfer gekom het nie, omdat ons nie eens &lsquo;n geyser het nie. Ons gebruik krag net vir ligte en kook. Ek vrees nou dat ons uit die huis gesit kan word, omdat ons nie die skuld kan betaal nie.&rdquo; - timeslive