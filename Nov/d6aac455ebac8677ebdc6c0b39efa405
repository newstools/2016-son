WAT is Kersfees tog sonder &rsquo;n lekker skaapboud, soutvleis, ingelegde beestong of selfs net &rsquo;n kalkoen? Vanjaar sal jy maar jou vleistande moet trek of jou hand diep in die sak moet steek as jy &rsquo;n tradisionele Kersmaal wil voorsit.Met die voortslepende droogte, die petrolprys wat aanhou styg en die rand wat onder druk bly, waarsku ekonome dit gaan maar &rsquo;n swart Kersfees in die winkels wees.Dis veral die prys van vleis wat skerp kan styg. Minder vleis gaan aan die kleinhandel gelewer word omdat boere al laas jaar van hul vee moes slag. Di&eacute; wat bereid is om ekstra te betaal, moet maar vroeg hul aankope doen, want daar kan &rsquo;n tekort in die winkels wees. Die petrolprys het &rsquo;n impak op byna elke ander uitgawe omdat goedere vervoer moet word.Die swak rand kan selfs die prys van kalkoen be&iuml;nvloed omdat dit meestal ingevoer word. Dalk is &rsquo;n vegetariese Kersfees nie &rsquo;n slegte idee nie!