&ldquo;MOEG vir die empty promises. Moeg vir die hokke. Ons soek grond!&rdquo;S&oacute; het backyard dwellers van Kuilsrivier gister buite die Kaapstadse burgersentrum betoog.Die betogers is kwaad oor die Stad glo net le&euml; beloftes maak en vir hulle &ldquo;m&ecirc;tjieboksie&rdquo;-huise wil bou waarin die &ldquo;wieluise&rdquo; broei.Die groep bestaande uit die Kuilsrivier Burgerlike Organisasie en Commu&shy;nity Habitat s&ecirc; hulle soek nie huise nie, maar wel grond.Isaac Jenecke, voorsitter van die Kuilsrivier Burgerlike Organisasie, s&ecirc; hulle onderhandel al meer as tien jaar met die Stad Kaapstad.&ldquo;Ons is hier om &rsquo;n memorandum aan De Lille te oorhandig oor ons moeg gewag is vir die Stad Kaapstad. Ons bereik niks met hulle nie. Hulle gee nie hul genoegsame samewerking nie.&rdquo;Charmain Loggenstein, &rsquo;n backyard dweller wat al 30 jaar op die waglys is, s&ecirc; sy kan nie meer nie.&ldquo;Ek moet van hok tot hok trek. Genoeg is genoeg. Ons soek die grond en ons sal self ons eie huise daarop bou,&rdquo; het Loggenstein ontsteld ges&ecirc;.Matthys Markgraaf, voorsitter van Community Habitat, meen dat die Stad elke keer grond wat hulle identifiseer, aan privaat kopers verkwansel.Hy verduidelik: &ldquo;Jare terug het ons Highbury ge&iuml;dentifiseer. Toe verkoop hulle dit en dit is nou vir die upmarket mense. Ons soek grond wat toeganklik is vir almal. Ryk en arm.&rdquo;Wilfred Solomons, die Stad se bestuurder vir spesiale projekte en gemeenskapsbetrokkenheid, het namens De Lille die memorandum ontvang.Dinge het egter vinnig handuit geruk toe die betogers gevoel het Solomons is arrogant.Solomons het die skare toegespreek en die voorsitters van die Kuilsrivier Burgerlike Organisasie en Community Habitat daarvan beskuldig dat hulle die mense aan hul neuse lei en geld uit die Stad wil maak.&ldquo;As julle wil huise h&ecirc;, kom na my toe, ek sal julle help. Hierdie twee mislei julle,&rdquo; het Solomons smalend ges&ecirc;. &rsquo;n Gevloek en geskree het uitgebreek en Solomons is aanges&ecirc; om sy &ldquo;n***se bek te hou omdat hy niks weet van 20 jaar in &rsquo;n hok bly nie&rdquo;.Nog &rsquo;n betoger het Solomons uitgedaag om weg van die polisie te kom en dan sal sy vir hom wys en rede gee om te smile.&ldquo;Kom af daar. Jy is sterkgevreet oor jy daar staan. Julle praat net k*k met ons,&rdquo; het sy ontsteld geskree.Patricia Windvogel, nog &rsquo;n ontstoke inwoner, s&ecirc; dis die arm mense wat vir die DA stem, maar al wat hulle kry, is stank vir dank.