OUDTSHOORN. &ndash; &rsquo;n Plaasboer wat een van sy werkers met pepersproei in die gesig gespuit het, is gister in die hof aan aanranding skuldig bevind.Danie Kleyn van die plaas Oudemuragie is daarvan aangekla dat hy een van sy plaaswerkers, Jan Swarts, met pepersproei gespuit en &rsquo;n vuurwapen op hom gerig het.Kleyn het glo by die huis van Swarts ingestap en reguit na die stoof gegaan om te voel of dit warm is.Hy het vermoed dat Swarts elektrisiteit steel. Die toevoer is afgesny nadat hy afgedank is.Landdros Lorraine Samuels het Kleyn skuldig bevind op die klag van aanranding, maar vrygespreek op die klag van die rig van &rsquo;n vuurwapen.Hy is gevonnis tot &rsquo;n boete van R600 of ses maande gevangenisstraf wat in geheel vir drie jaar opgeskort is.