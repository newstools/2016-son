DIE Mountweg-polisiestasie in die Baai het hul hande die naweek vol gehad.Altesame 151 verdagtes is gearresteer. Volgens kol. Priscilla &shy;Naidu, &rsquo;n polisiewoordvoerder, is verdagtes in hegtenis geneem vir misdade soos die besit van dwelms, onwettige vuurwapens, ammunisie en gesteelde items, rooftogte, dronkbestuur, moord, poging tot moord en motordiefstal. Naidu s&ecirc; die polisie het spesiale operasies in alle gebiede gehad. &ldquo;Altesame 14 verdagtes is Vrydag gearresteer nadat die operasionele bevelsentrum en opsporingspan al die verdagtes deur middel van vingerafdrukke vir huisbraak en motordiefstal ge&iuml;dentifiseer het.&rdquo;Volgens Naidu het die verdagtes, van die ouderdomme 20 tot 45, gister in die hof verskyn. Naidu het verder bygevoeg dat die Algoapark-polisiestasie Vrydag om en by 21:45 ingelig is oor &rsquo;n vuurwapen in &rsquo;n buitelander se winkel. &ldquo;Inwoners van Missionvale het die polisie ingelig en toe hulle daar opdaag, was die eienaar besig om sy vuurwapen in die vrieskas weg te steek.&rdquo; Naidu s&ecirc; die winkeleienaar is daarna in hegtenis geneem. &ldquo;Altesame drie vuurwapens is die naweek gekonfiskeer en twee verdagtes is in verband daarmee in hegtenis geneem.&rdquo;Intussen s&ecirc; Naidu dat 17 mense in hegtenis geneem is vir dronkbestuur. &ldquo;Altesame 22 is ook die naweek gearresteer vir dwelmverwante sake.&rdquo;Verder waarsku die polisie motoreienaars om hul voertuie verkieslik nie in strate te parkeer nie. &ldquo;Die polisie moedig mense aan om op veiliger plekke te parkeer om motordiefstal te vermy. &ldquo;Bestuurders moet ook meer as een keer kyk of hul voertuie reg gesluit is.&rdquo;