DIE homoseksuele vriend van die miljoen&ecirc;rsakeman Shrien Dewani is dood in sy huis aangetref.Dewani, wat daarvan aangekla is dat hy die moord op sy vrou, Anni Hindocha, beplan het toe hulle in November 2010 op hul wittebroodsvakansie in Suid-Afrika was, is byna twee jaar gelede vrygespreek.Luidens MailOnline was die voormalige Duitse prostituut Leopold Leisser (45), wat aan Dewani as &ldquo;Die Duitse Meester&rdquo; bekend gestaan het, &rsquo;n belangrike getuie in die verhoor.Leisser het geweldige stres ervaar weens die verhoor en is op 13 September deur &rsquo;n vriend in sy huis in Birmingham gehang gevind. In &rsquo;n lykskouing is bevind dat hy sy eie dood veroorsaak het deur homself te hang.Die polisie het die saak ondersoek en bevind dat Leisser weens die 2014-hofsaak teen Dewani aan stres gely het. Regter Jeanette Traverso, die adjunk-regter-president van die hooggeregshof in Kaapstad, het Dewani in Desember 2014 op vyf aanklagte, naamlik sameswering tot ontvoering, ontvoering, roof met verswarende omstandighede, moord en regsverydeling, onskuldig bevind.Leisser het Dewani in 2009 op sy webwerf GermanMaster1 ontmoet. Daar is bewyse dat Leisser onder stres verkeer het, maar dat hy nie hulp wou gehad het nie. &ndash; Netwerk24