&rsquo;N KINDER-GANG wat besig is om die inwoners van Kraaifontein te terroriseer, word glo deur &rsquo;n afgetrede kaptein van die 27&rsquo;s-gang gewerf.Di&eacute; bende van Scottsdene, Wallacedene, Scottsville en Belmont Park noem hulself die Gaza Boys. Die lede is tussen die ouderdomme van 8 en 20.Eugene &ldquo;Biggas&rdquo; Damons ontken egter hy werf die kinders.Hy s&ecirc; al was hy destyds aan die verkeerde kant van die gereg, wil hy nie h&ecirc; dat die laaities by gangsters betrokke moet raak nie.Volgens hom het hy laaities onder sy vlerk geneem om hul lewens te verbeter.Biggas s&ecirc; hy was destyds &rsquo;n hitman vir een van die Kaap se mees gevreesde gang-base.Volgens Biggas is die jonger kinders nog nie so erg nie, maar die ouer laaities is erg deurmekaar.Biggas s&ecirc;: &ldquo;Die jong laaities sal net die mense met bakstene gooi en &rsquo;n pyp rook, maar die ouer laaities sal by huise inbreek en mense roof.&rdquo;Volgens &rsquo;n leier van &rsquo;n groep wat misdaad in Kraaifontein beveg, maak die kids omtr&eacute;nt amok. Die leier verkies om anoniem te bly, aangesien hy gereeld met gangsters te doen het.Volgens di&eacute; bron kry hulle daagliks klagtes van bejaardes wat deur die gang getreiter word.Een van die inwoners wat haar hele lewe lank in Belmont Park woon, het aan Son vertel dinge is besig om lelik handuit te ruk.Die antie vertel: &ldquo;Hulle gee nie om nie. Hulle kom sommer binne-in jou jaart en breek jou rygoed.&ldquo;Hulle terroriseer jou tot hulle nie meer kan nie.&rdquo;Volgens die antie sit daar gereeld &rsquo;n groep laaities met guns op hulle op die hoek van Vierde Laan.&ldquo;Saans sal jy hoor hoe die skote afgaan en die getaway-karre wegjaag.&ldquo;Ek weet nie of hulle oor territory baklei nie, maar daar is altyd twee gangs wat met mekaar baklei.&rdquo;Volgens die antie het sy al gesien hoe die gang vir mekaar signals gee en dan kom laai mense drugs af.Volgens Pam Venter, voorsitter van Kraaifontein Patrols, behoort die polisie en die departement van maatskaplike dienste in te spring om die kinders te help.Venter s&ecirc;: &ldquo;Die meerderheid van die kinders gaan nie meer skool nie. As ons net vir hulle in die skool kan kry, sal hulle vinniger van die strate afkom.&rdquo;Venter beoog om die kinders met oefening-toerusting te help sodat Biggas vir hulle &rsquo;n gym kan oprig.