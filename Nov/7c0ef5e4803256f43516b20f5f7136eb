DIE Reeva Rebecca Steenkamp-stigting maak vanjaar sy stem dik tydens die w&ecirc;reldwye veldtog van 16 dae van aktivisme teen vroue- en kindermishandeling.Steenkamp, &rsquo;n Baaise boorling en model, is op Valentynsdag in 2013 deur haar boyfriend, Oscar Pistorius, vermoor.Die stigting beplan om tydens di&eacute; veldtog, wat jaarliks van 25 November tot 10 Desember plaasvind, &rsquo;n Sterkman-kompetisie op 3 en 4 Desember te hou.Sterkman-atlete &ndash; onder wie Gerhard van Staden en Johan Els &ndash; sal by die V&amp;A Waterfront in Kaapstad kragte meet.&ldquo;Di&eacute; atlete sal wys hoe sterk hulle oor di&eacute; saak voel deur hul liggame tot die uiterste te druk,&rdquo; s&ecirc; Kim Martin, &rsquo;n verteenwoordiger van die stigting.&shy;Liesl Schoonraad, &rsquo;n atleet en stigting-ambassadeur, sal ook aan die kompetisie deelneem.Martin s&ecirc; Schoonraad wil bewys alle vroue het die krag en uithouvermo&euml; om moeilike situasies te oorkom.Hierdie stigting het ook vanjaar &rsquo;n &ldquo;Reeva Pack,&rdquo; blykbaar die eerste van sy soort ter w&ecirc;reld, bekend gestel.Hulle beoog om di&eacute; pakkie, wat uit verskillende brosjures en kontaknommers bestaan, by skole, hospitale, klinieke en polisiestasies te plaas.&ldquo;Die pakkie is saamgestel met die doel om vroue en ander rondom hulle te help om die tekens van mishandeling te identifiseer,&rdquo; s&ecirc; Martin.&ldquo;Vroue sal ook bemagtig voel, aangesien hulle die regte inligting by hulle sal h&ecirc; en dit hulle in staat sal stel om die regte keuses te maak.&rdquo;Die stigting doen &rsquo;n beroep op die gemeenskap om hul projekte te ondersteun deur skenkings te maak.Diegene wat graag &rsquo;n donasie wil maak, kan die woord STRONG na 40117 (R20 donasie) of 38223 (R10 donasie) SMS.