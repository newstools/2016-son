&rsquo;N MA en vrou se smart.Katriena Afrika se ergste nagmerrie is die week bewaarheid toe sy haar man en kind &rsquo;n dag n&aacute; mekaar verloor het.Die weduwee het Maandag haar man in haar eie huis aan die dood afgestaan.&rsquo;n Dag later is Afrika se seun, Nico (30), koelbloedig in Selatistraat, Spandau Village, afgemaai.Leana, Nico se suster, vertel hartseer: &ldquo;Hy het saam met sy vriend in die kar gery. Twee ouens het toe die kar gestop. &ldquo;Hulle het uitgeklim en toe hy met sy een hand op die kar staan, het een van die jongens hom geskiet.&rdquo;Nico het glo &rsquo;n ent verder gestrompel en op &rsquo;n speedbump neergeval.Katriena het die aand na haar kind in die hospitaal gegaan, maar hy was reeds dood.Sy vertel: &ldquo;Ek gaan hom baie mis. Hy het elke aand by sy meisie geslaap, maar het soggens 06:00 huis toe gekom. Ek gaan nooit weer die voorhekkie hoor oopgaan nie.&rdquo;Nico se meisie is tans vier maande swanger.Volgens Afrika was haar seun nie &rsquo;n gangster nie en is die rede vir sy moord steeds onbekend.Die hartseer ma het nog Maandagaand die laaste woorde met haar kind gewissel.Sy s&ecirc;: &ldquo;Maandag was &rsquo;n troebel dag vir ons en Nico het nog vir my ges&ecirc; hy kom m&ocirc;re dan gaan ons praat. Sy laaste woorde was &lsquo;Mammie moenie worry nie, alles gaan orraait wees&rsquo;. Dis die laaste gewees.&rdquo;Kapt. FC van Wyk, &rsquo;n polisiewoordvoerder, bevestig die voorval.Hy s&ecirc;: &ldquo;Omstandighede rondom &rsquo;n skietvoorval in Spandau Village word ondersoek.&ldquo; &rsquo;n Saak van moord is geopen. &rsquo;n Man (26) is gearresteer en sal binnekort in die hof op &rsquo;n aanklag van moord verskyn.&rdquo;