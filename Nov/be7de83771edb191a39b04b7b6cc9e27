&ldquo;DIT lyk ek hoor nog die geskree hier by my deur.&ldquo;Die way hy na my geroep het, weergalm nog in my kop.&rdquo;S&oacute; het die bedroefde &shy;Johanna Roman (64), &rsquo;n inwoner van Saringaweg in &shy;Gamble, Uitenhage, gister ges&ecirc; nadat haar geliefde vriend Maandagaand net buite haar voordeur doodgeskiet is.&ldquo;Hy het my naam oor en oor geroep en ges&ecirc; ek moet die deur oopmaak, maar ek was te laat. &ldquo;Ek het net by die deur gekom toe ek die twee skote hoor en net vonke onder die deur sien spat.&ldquo;Toe word dit doodstil.&rdquo;Andrew Thompson (66) het di&eacute; aand wreed aan sy einde gekom toe hy blykbaar deur vyf mans gejaag, van &rsquo;n groot bedrag beroof en toe twee keer geskiet is.Hy is op die toneel dood. Die oorledene se familie was te hartseer om met Son te praat.&ldquo;Hy het niemand leed aangedoen nie,&rdquo; is al wat sy suster tussen die trane kon uitkry.Sers. Majola Nkohli, &rsquo;n polisiewoordvoerder, het die voorval bevestig.Hy het ges&ecirc; Thompson het die aand van die voorval na bewering geld by &rsquo;n OTM by Savalot Stores, &rsquo;n bekende winkelkompleks in di&eacute; omgewing, getrek.Daarna het hy saam met twee mans na sy seun se huis in di&eacute; straat geloop.&ldquo;Die verdagtes het hulle agtervolg en na hulle geroep om stil te staan. &ldquo;Maar hulle het toe ingehardloop by iemand se yard, waar die verdagtes hulle ingehaal het. &ldquo;Die slagoffer is geskiet en die verdagtes het met die geld gevlug.&rdquo;Die trane het vlak in &shy;Roman se o&euml; gesit toe sy vertel het hoe sy kort nadat die skote afgevuur is, vinnig by die deur uitgehardloop het om te kyk of sy die oorledene kon help.&ldquo;Ek het my hand in sy nek gedruk en vir my man ges&ecirc; dit lyk asof Andrew dood is,&rdquo; s&ecirc; sy en bars in trane uit.&ldquo;Ons kom al jare aan en hy het altyd hier by my en my man kom inloer vir &rsquo;n geselsie. &ldquo;Ek kan nie glo so iets het met hom gebeur nie. My man is net so geskok en het sedert gisteraand nog niks gepraat nie,&rdquo; s&ecirc; sy en vou haar hande voor haar gesig terwyl sy opnuut begin huil.&ldquo;Ons gaan hom verskriklik baie mis.&rdquo;Nkohli het bevestig dat &rsquo;n saak van moord en gewapende roof ondersoek word.