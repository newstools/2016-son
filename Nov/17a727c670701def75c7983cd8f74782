Geskok van die Baai skryf:Dis vir my skokkend dat Faf du Plessis nou amptelik deur die ICC van ball tampering aangekla word.Ek glo darem nie dat sy spoeg &rsquo;n verskil aan die toestand van die bal kan maak nie.Kougom is net kougom. Alle krieketspelers staan en kou voortdurend en vee ook hul hande oor die bal nadat hulle hul vingers natgelek het.Kla dan almal aan wat dit ooit voorheen gedoen het.Boulers vee ook hul hande oor die grond en bewerk dan die bal. Maak dit dan nie ook &rsquo;n verskil nie?Gepraat van &rsquo;n molshoop &rsquo;n berg maak!Persoonlik dink ek steeds dis net die Aussies wat suur druiwe het omdat hulle afgetjop het teen ons Proteas.Vat die pak en beweeg aan. Probeer harder en los die bespotting wat nou van krieket gemaak word.Die Proteas kook behoorlik, terwyl die Bokke agteruit boer. Ek is trots op ons krieketmanne.