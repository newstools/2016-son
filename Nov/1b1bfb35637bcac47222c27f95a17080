WORD Suid-Afrika deur &rsquo;n bende rampokkers regeer? Di&eacute; vraag kom n&aacute; berigte dat die onafhanklike polisieondersoekdirektoraat (Opod) die land se waarnemende polisiekommissaris ondersoek oor sy weelderige huis.Lt.genl. Khomotso Phahlane is gevra om hom by Opod se kantore in Pretoria aan te meld om &rsquo;n waarskuwingsverklaring af te l&ecirc; in verband met &rsquo;n klag van regsverydeling. Dit volg nadat Phahlane hom na bewering by getuies ingemeng het wat deur Opod genader is oor hoekom Phahlane op sy gewone polisiesalaris &rsquo;n huis van R8 miljoen in een van die mees eksklusiewe woonbuurte in Pretoria kan bekostig.Tans is daar meer vrae as antwoorde, maar indien daar waarheid in steek, sal Phahlane die soveelste nasionale polisiekommissaris wees wat in &rsquo;n wolk van omstredenheid gehul is. Dit kom ook in dieselfde week waarin die minister van staatsveiligheid, David Mahlobo, se naam gekoppel is aan &rsquo;n selferkende Chinese renosterhoring-smokkelaar. Sheryl, vrou van Siyabonga Cwele, destyds die minister van staatsveiligheid, is tot 12 jaar tronkstraf gevonnis omdat sy dwelmmuile gewerf het.Voeg hierby die talle ANC-ho&euml;s en -invloedrykes wie se name aan tenderbedrog &ndash; soos met die wapenskandaal &ndash; gekoppel word. Sommige van hulle is selfs aangekla en skuldig bevind.Ook pres. Jacob Zuma, sy familie en binnekring word betrek by die staatskaping-skandaal. Hulle het die Indiese Gupta-sakefamilie se geld glo in ruil vir politieke invloed aanvaar.Die bogenoemde vraag is dus nie onbehoorlik nie. Die ANC ontaard in &rsquo;n misdadige organisasie wat staatsbates vir selfverryking gebruik. D&iacute;t moet stopgesit word, anders gaan ons net n&oacute;g &rsquo;n Afrikaland wees waarin die lede van die politieke elite alles in hul vermo&euml; sal doen om hul kriminele selfverryking te beskerm .