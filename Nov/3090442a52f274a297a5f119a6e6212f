DIE vrou van &rsquo;n senior Bhi&shy;sho-staatsamptenaar het gister weer vlugtig in die Oos-Londense landdroshof verskyn.Bulelwa Ndudula (42) word van die moord op haar man, Sakhekile (52), aangekla.Hy was die personeelhoof van die Oos-Kaapse departement van maatskaplike ontwikkeling.Sakhekile is op 14 September agt keer buite sy huis geskiet.Die huis is in Cambridge-Wes in Oos-Londen.Die verdagte is verlede maand in Tsomo in hegtenis geneem.Die motief vir die moord bly onbekend.Brig. Marinda Mills, &rsquo;n provinsiale polisiewoordvoerder, het vroe&euml;r ges&ecirc; haar inhegtenisneming is die gevolg van &rsquo;n ondersoek wat oor drie weke gestrek het.Kapt. Mluleki Mbi, &rsquo;n Oos-Londense polisiewoordvoerder, het bevestig die verdagte se aansoek om borgtog was voorheen onsuksesvol en sy bly in aanhouding.Die saak is tot 14 Desember uitgestel.