DIE vrou wat glo haar eie dood ge-fake het omdat sy blykbaar haar hofverskyning wou ontduik, beweer sy het nie opgedaag nie omdat sy ontvoer is.Janine Samuels (32) van Willowmore het gister in die handelshof in die Baai verskyn nadat die soveelste lasbrief vir haar inhegtenisneming uitgereik is.Landdros Louis Claassen, wat sarkasties na Samuels as &ldquo;Lasarus&rdquo; verwys het, het die saak tot vandag uitgestel aangesien Piet Prinsloo, die beskuldigde se prokureur, nie die hofverrigtinge kon bywoon nie.Die beskuldigde bly in aanhouding.&ldquo;Jy maak &rsquo;n gewoonte daarvan om nie hof toe te kom nie. Jou borgtog word dus verbeur,&rdquo; het Claassen ges&ecirc;.Samuels, wat verlede jaar die eerste keer gearresteer is, moes op 12 Oktober op aanklag van bedrog in die hof verskyn het, maar het nooit opgedaag nie.Prinsloo het di&eacute; oggend eerder &rsquo;n e-pos van haar sogenaamde verloofde ontvang waarin hy hom meedeel dat sy dood is.Son is in besit van di&eacute; bewyse.Luidens die e-pos het Samuels haar eie lewe geneem en het hy op haar lyk afgekom.Die tenger Samuels, wat deurentyd verbete aan &rsquo;n klein rugsakkie vasgeklou het, s&ecirc; egter sy weet niks van di&eacute; e-pos nie en het nog nooit haar dood ge-fake nie.Volgens haar was sy die aand voor haar hofverskyning omstreeks 18:00 op pad Uitenhage toe, waar sy en haar verloofde sou oorslaap.&ldquo;Ons het by die Uniondale Crossing gekom toe my boyfriend vra of ek nie saam met hom wil wegloop nie. &ldquo;Ek het ges&ecirc; ek gaan n&ecirc;rens sonder my seun nie.&ldquo;Ons het baklei en wat daarna gebeur het, kan ek nie onthou nie, maar ek het wakker geword in &rsquo;n plek wat soos &rsquo;n shack lyk.&rdquo;Samuels s&ecirc; sy is dae lank in di&eacute; shack as gyselaar gehou. Sy beweer ook haar verloofde het haar sesjarige seuntjie, wat glo verstandelik gestrem is, &ldquo;gesteel&rdquo;.Sy vertel met &rsquo;n stem dik van die trane: &ldquo;Ek het die aand van die 25ste Oktober eers by my huis in Willowmore aangekom en dae lank net in my huis gebly en niks ge&euml;et nie.&ldquo;Ek weet ek moes die polisie laat weet het en wat ek gedoen het is verkeerd. Daarom aanvaar ek enige straf wat na my kant toe kom.&rdquo;Samuels het met die hof gepleit om vas te stel waar haar verloofde hom tans bevind.&ldquo;Ek is bekommerd oor my seuntjie en my suster. Ek is bang hy doen iets aan hulle,&rdquo; het sy ges&ecirc;.Samuels is op 20 Mei gearresteer. Sy staan tereg op &rsquo;n klag van bedrog, twee klagte van vervalsing en twee klagte van uitgifte.Luidens die klagstaat het sy tussen 2013 en 2014, terwyl sy as konsultant en boekhoudster by Masibambane Food Services gewerk het, ongeveer R206 997 van die company gesteel.