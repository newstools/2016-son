VIER lede van die Mobsters 28 gang in Eersterivier sal Maandag weet of hulle skuldig is.Dan sal daar in die Kaapse hooggeregshof uitspraak wees in die saak teen die leier van die Mobsters, Shaun van Rooyen, en Simson Viljoen, John Viljoen en Viviana Joshua.Di&eacute; vier staan tereg op 11 aanklagte van onder meer moord, 2 van dwelmhandel, 3 van poging tot moord en 2 van die onwettige besit van vuurwapens en ammunisie.Hulle het na bewering byna &rsquo;n jaar lank &ndash; tussen Oktober 2013 en Augustus 2014 &ndash; Mandrax-tablette en tik in Eersterivier en Belhar verkoop.Op 3 November het hulle Elroy Prins en Chantell Fisher glo probeer doodskiet.Drie maande later het hulle na bewering Gustav Davids in Eersterivier doodgeskiet en Antsen Martins probeer doodskiet. Prins is Van Rooyen se neef en het namens hom drugs gesmokkel.Hy getuig dat Van Rooyen &rsquo;n 28-bendelid is en dat hy &rsquo;n &ldquo;Germiston&rdquo; is. Dis &rsquo;n bendelid wat ander 28-bendelede buite die gevangenis kan maak. Die huis in Breezandstraat 28, Eersterivier, het aan Van Rooyen behoort en daar is veral tik verkoop oor die vibracrete-muur. Prins het gesien hoe die Viljoens en Joshua drugs oor die muur verkoop.Davids het ook van daar drugs verkoop, maar hy en Van Rooyen het &rsquo;n uitval gehad en hy het vir Prins ges&ecirc; hy gaan Davids laat &ldquo;vrekskiet&rdquo;.Staatsadvokaat Esna Erasmus het betoog dat verskeie getuies geweier het om verklarings af te l&ecirc; en te kom getuig aangesien hulle bang is vir die bendes. Sy het gevra dat al vier skuldig bevind word aan die klagte teen hulle.