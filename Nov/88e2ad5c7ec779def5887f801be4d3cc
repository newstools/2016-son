TULBAGH. &ndash; Inwoners is raadop oor die toestande in die nuwe Asla-plakkerskamp wat reg langs een van die ou woonbuurte gele&euml; is.Mense kla oor die rommelstrooiery en stank en die gesondheidsgevaar wat dit inhou. &rsquo;n Gemeenskapswerker s&ecirc;: &ldquo;Die mense wat daar bly, betaal vir niks. &ldquo;Hul teerstrate is beter as di&eacute; in die dorp, maar hulle stort hul vullis, urine en ontlasting sommer op die terrein en dit loop by die mense se blyplekke in.&ldquo;Van hulle is eenvoudig te lui om na die gemeenskaplike toilette te loop en van die toiletdeure is afgebreek.&ldquo;Daar woon talle mense wat TB en ander siektes het en diarree is algemeen onder die kinders.&rdquo; Sanna Gerber (58) het Son vergesel tydens &rsquo;n besoek aan die kamp.&rsquo;n Geweldige stank begroet jou wanneer jy by die plakkerskamp aankom.Terwyl Gerber met Son gestaan en praat het, het &rsquo;n vrou doodluiters haar toiletemmer daar kom uitsmyt.&ldquo;Nou verbeel jou hoe stink die goed wat daai vrou daar uitgooi.&ldquo;En kyk hoe staan die kindertjies rond. &ldquo;Dooie honde word ook net hier ge-dump om te l&ecirc; en vrot,&rdquo; het Gerber gekla.David Nasson, munisipale bestuurder van die Witzenberg-munisipaliteit, s&ecirc; hulle is bewus van die probleem.Hy het belowe om die volgende dag volledig daarop te antwoord, maar Son het n&aacute; verskeie pogings om hom in die hande te kry, niks weer van hom gehoor nie.&rsquo;n Groot aantal mense uit die Oos-Kaap het hulle die laaste ruk op die dorp kom vestig en dit vererger die bestaande behuisingsprobleem in die area.