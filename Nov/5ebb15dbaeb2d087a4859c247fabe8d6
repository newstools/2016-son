SY WOU haar ma teen haar broer beskerm toe hy haar ma met &rsquo;n graaf wou bykom. Toe steek sy hom dood. Die week is Chrizelda Fortuin van Klapmuts egter vrygespreek van die moord wat sy in Maart gepleeg het. Die hof het bevind dat sy nie opsetlik haar broer wou doodmaak nie. Die hof het bevind dat sy nie nalatig was nie, maar dat haar lewe in gevaar was en dat sy uit noodweer opgetree het.Donovan Fortuin (24), &rsquo;n bouer, het in Maart uitgehaak nadat sy ma en sy verloofde hom ges&ecirc; het om op te hou drink. Hy het hierna die graaf gaan haal en die vensters uitgeslaan.Hy wou toe sy ma, Katrina, met die graaf slaan. Die graaf het gelukkig net haar hoedjie van haar kop afgeslaan voordat Chrizelda kon intree. Sy het haar ma uit die pad gestoot en Donovan met die mes in sy nek gesteek. Die staat het geen beswaar gehad teen die uitspraak nie. Die hof het beslis dat Donovan die aanvaller was. Selfs Donovan se verloofde, Marlene, het getuig dat hy die aanvaller was en dat dit nodig was vir sy suster om hulle te beskerm. Chrizelda is op aanklagte van strafbare manslag en moord vrygespreek. Landdros Patrick Ross het ges&ecirc; dat die reg duidelik is dat daar nie van iemand verwag word om sy rug te draai as jou lewe in gevaar is nie. &ldquo;Jy kan jouself beskerm.&rdquo; Die ma s&ecirc; sy is bly haar dogter is vrygespreek. &ldquo;Want die stres het my net siek gemaak.&rdquo;Sy s&ecirc; Donovan, &rsquo;n pa van &rsquo;n dogtertjie (2), was nooit &rsquo;n moeilike mens nie. &ldquo;Ek weet nie wat daai dag in sy kop aangegaan het nie.&rdquo;Katrina s&ecirc; hy was &rsquo;n &ldquo;wonderlike kind&rdquo;.&ldquo;Hy sou na my gekyk het. Hy was my steunpilaar en my engel. Hy was my alles.&rdquo;Sy s&ecirc; sy is &ldquo;orraait&rdquo; met Chrizelda n&aacute; die voorval. &ldquo;Ek dra haar nie in die hart nie.&rdquo;