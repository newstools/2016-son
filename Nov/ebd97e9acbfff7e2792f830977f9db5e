DIE Here het in die stort tot haar gespreek en sy&rsquo;t net daar besluit sy moet Hom haar alles maak.S&oacute; s&ecirc; Melissa Allison, Baaise sangeres, model en aktrise, nadat sy onlangs na haar tuisstad teruggekeer en die vermaaklikheidsbedryf verruil het vir &rsquo;n lewe toegewy aan God.&ldquo;Die Here het vir my ges&ecirc; om &aacute;l daardie dinge te los. &ldquo;Baie mense het gedink ek is mal om dit te doen en sulke wonderlike geleenthede op te gee, maar die Here wou h&ecirc; ek moet op Hom fokus en ek het daarop ag geslaan,&rdquo; vertel sy.Allison (27) het in Gelvandale grootgeword en naam gemaak toe sy in 2008 aan Idols SA deelneem. Sy het tweede gekom en Johannesburg toe getrek waar sy &rsquo;n rol in die e.tv-sepie Scandal! losgeslaan het.Sy het later gevoel die druk word te veel en met die gedagte gespeel om haar lewe te verander.&ldquo;Ek het gevoel di&eacute; bedryf is nie vir my nie en ek hoort nie hier nie.&ldquo;Dit het gevoel ek push vir &rsquo;n identiteit wat nie ek is nie. Ek het &rsquo;n moeilike tyd gehad en die bedryf was uitputtend. &ldquo;Ek het ook besef ek moet &rsquo;n verhouding met die Here bou en Hom absolute beheer oor my lewe gee.&rdquo;Sy s&ecirc; dit was dus &rsquo;n teken toe sy in die stort staan en &rsquo;n song begin speel wat handel oor die doop.&ldquo;Daarna was dit asof iets my terugroep Port Elizabeth toe. Ek het my sakkies gepak en in April 2015 teruggetrek.&rdquo; Allison s&ecirc; sy moes weens werk w&eacute;&eacute;r Joburg toe gaan, maar het haar eindelik in die Baai gevestig en in Augustus vanjaar die groot stap van die doop gedoen. &ldquo;Dit was ongelooflik,&rdquo; s&ecirc; sy en lag borrelend. &ldquo;Ek het in die water gestap as &rsquo;n ou mens en as nuwe mens uitgestap. &ldquo;Ek is gedoop toe ek 12 jaar oud was, maar het nie werklik verstaan waaroor dit gaan nie.&ldquo;Ek verstaan nou en het alles op daai oomblik aan Hom oorgegee. Dit was asof ek kon voel Hy het my geheel en al vergewe.&rdquo;Sy s&ecirc; passievol: &ldquo;Ek is werklik gelukkig en het vrede en vreugde in my lewe. Die Here is my voorsiener, my alles.&rdquo;Allison tree nog op en s&ecirc; die werk stroom nou &eacute;&eacute;rs in vandat sy haar aan God toegewy het.Sy kan di&eacute; keer kies watter aanbiedinge om aan te neem en skryf tussendeur songs. Sy is ook baie aktief in haar kerk, waar sy onder meer help met geldinsameling vir welsynsorganisasies.Haar raad aan voornemende vermaaklikheidsterre is om op God en sy planne gefokus te bly. &ldquo;Alles sal dan in plek val. Moenie &rsquo;n ander ster naboots of met hulle probeer kompeteer nie. Konsentreer op waar jy wil wees in die lewe en streef daarna.&rdquo;