&rsquo;N BESTUURDER van First National Bank (FNB) wat van rassisme beskuldig is, het die bank verlaat.Die Economic Freedom Fighters (EFF), wat die saak namens &rsquo;n werker beveg, het Vrydag ges&ecirc; Tanya Olsen is deur FNB ge-fire.Maar volgens Olsen het sy om persoonlike redes uit haar pos bedank. Olsen is in Junie afgedank nadat sy aan rassisme skuldig bevind is.Sy het egter later weer haar werk teruggekry nadat haar unie die saak ondersoek het.Toe die leiers van die EFF d&iacute;t uitvind, het hulle FNB hof toe gesleep.Die saak het Donderdag vlugtig in die Goodwood&shy;gelykheidshof voorgekom.Volgens &shy;Olsen se medewerkers het sy hulle &ldquo;stupid monkeys&rdquo; genoem nadat hulle geweier het om gedurende &rsquo;n lock-out die deur vir haar oop te maak.Andisiwe Noludwe, een van die slagoffers, het dit egter nie so aanvaar nie en &rsquo;n klag by hul HR-afdeling ingedien.Toe hulle haar nie help nie, het sy die EFF genader.Bernard Joseph, die &shy;provinsiale voorsitter van die EFF, het Vrydag in &rsquo;n verklaring bekend gemaak dat hulle FNB se besluit om Olsen &ldquo;af te dank, verwelkom&rdquo;.&ldquo;Die EFF sal aanhou om hierdie tipe rassisme te highlight,&rdquo; lui die verklaring verder.Lee-Ann van Zyl, FNB se woordvoerder, het aan Son bevestig Olsen nie meer vir die bank werk nie.Van Zyl s&ecirc;: &ldquo;Die bank duld geen situasie wat diversiteit in die werkplek kan ondermyn nie.&ldquo;Ons kan nie enige verdere besonderhede oor die saak bekend maak nie.&rdquo;Olsen s&ecirc; dit is &ldquo;absolute leuens&rdquo; dat sy deur FNB afgedank is.Olsen beweer FNB is bang vir die EFF en dis waarom hulle nou s&ecirc; hulle het haar afgedank.Olsen s&ecirc;: &ldquo;Die verklaring van FNB is inkorrek.&ldquo;Ek het besluit om te bedank.&ldquo;Ek was in beheer van drie banke in die Paarl-omgewing en dit was te ver om elke dag daarheen te ry,&rdquo; vertel sy.&ldquo;Vandat hierdie ding uitgebreek het, word ek geteister.&ldquo;Dit het &rsquo;n groot impak op my kinders se lewe gehad.&ldquo;Ek moes selfs sekuriteit opskerp.&rdquo;Olsen s&ecirc; die beweringe wat teen haar gemaak word, is ook nie waar nie. &ldquo;Ek is onskuldig bevind.&rdquo;Noludwe s&ecirc; hoewel sy by FNB gehoor het Olsen werk nie meer daar nie, sal sy Vrydag hoor wat die gelykheidshof s&ecirc;.