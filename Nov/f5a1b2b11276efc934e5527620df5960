GUY Fawkes is om die draai en dit is weer daai tyd van die jaar wanneer dinge woes raak in die Baaise northerns. Elke jaar op 5 November word tyres gebrand en rondgeswaai. Kinders smeer politoer aan mekaar se gesigte en gooi mense met sakkies vol eier en honde-stront. Talle inwoners van die north&shy;erns beskryf Guy &shy;Fawkes as &rsquo;n nagmerrie en diegene wat taxi ry, vrees om werk toe te gaan. Hoewel dit elke jaar in Guy Fawkes-tyd woes gaan in die northerns, waarsku die polisie dat polisietoesig volop in die gebied sal wees. Kol. Priscilla Naidu, &rsquo;n woordvoerder van die Suid-Afrikaanse Polisiediens, het ges&ecirc;: &ldquo;Ingevolge die wet kan enige persoon wat onwettig en opsetlik enige skade gedurende Guy Fawkes veroorsaak, gearresteer word.&rdquo;Naidu het bygevoeg dat diegene wat tyres brand om Guy Fawkes te vier, in hegtenis geneem kan word. &ldquo;Iemand wat weens die bogenoemde redes gearresteer is, kan net deur &rsquo;n hof op borgtog vrygelaat word.&rdquo;Volgens Naidu staan die polisie gereed om di&eacute; naweek ekstra hard te werk. &ldquo;Die polisie waarsku almal om verantwoordelik op te tree.&rdquo; Naidu het ook ges&ecirc; die polisie sal geen simpatie betoon met diegene wat chaos of skade veroorsaak in die Guy Fawkes-naweek nie.