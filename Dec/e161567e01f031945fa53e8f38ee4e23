&rsquo;N SEUN (13) van Despatch Reservoir Hills het Saterdagaand as &rsquo;n held gesterf toe hy na bewering probeer het om &rsquo;n voertuig te stop om &rsquo;n tweede ongeluk te vermy. Kapt. Gerda Swart, &rsquo;n polisiewoordvoerder, het die tragiese nuus gister aan Son bevestig. Volgens Swart het Elrin Plaatjies en sy familie Saterdag by ander familielede in Kirkwood gekuier. &ldquo;Op pad terug was hul wit Isuzu-voertuig betrokke in &rsquo;n ongeluk en hul voertuig het op die Enon-teerpad gestaan.&rdquo;Swart voeg by dat toe &rsquo;n Fiat Uno in hul rigting gery het, het die seuntjie na bewering in die pad gestaan om te wys dat hul voertuig in die pad staan. &ldquo;Die Uno het na bewering nie betyds gestop nie en het die seun doodgery.&rdquo;Daarna het die Uno ook in die Isuzu vasgery.Volgens Swart is Elrin op slag dood. &ldquo;Die beseerdes is hospitaal toe gehaas.&rdquo;Swart voeg by dat die polisie nou &rsquo;n strafbare manslag-saak ondersoek.