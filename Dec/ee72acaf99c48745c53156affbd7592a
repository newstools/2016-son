ZOLANI Sibeko moet saam met sy twee medebeskuldigdes in die Jayde&shy; Panayiotou-moordsaak Kersfees agter tralies deurbring. Dit is nadat sy borgtogaansoek gister in die Baaise hooggeregshof afgekeur is.Peter Daubermann, Sibeko se regsverteenwoordiger, het in die aansoek aangevoer sy kli&euml;nt moet borgtog kry aangesien geen tracker- of selfoondata hom op die misdaadtoneel plaas nie.Sibeko staan saam met Christopher Panayiotou en Sinethemba Nenembe tereg op aanklagte van sameswering om moord te pleeg, moord, roof met verswarende omstandighede, kaping, die onwettige besit van &rsquo;n vuurwapen en die onwettige besit van ammunisie.Hulle het na bewering saamgesweer om Christo&shy;pher se vrou, Jayde, te vermoor. Haar lyk is in April 2015 in bosse naby Kwa&shy;Nobuhle aangetref.Daubermann het ook ges&ecirc; die staat steun op die getuienis van Thereza Heather-May Botha, &rsquo;n data-ontleder.Volgens Daubermann beskou Botha haarself as &rsquo;n data-ontleder. Hy het egter ges&ecirc; sy is nie &rsquo;n selfoonkenner nie.Regter Irma Schoeman het ges&ecirc; hoewel Sibeko in &rsquo;n be&euml;digde verklaring s&ecirc; hy het nie &rsquo;n paspoort nie en sal nie probeer om sy verhoor te ontduik nie, oortuig hy nie die hof dat daar buitengewone omstandighede is wat sy borgtog regverdig nie.Hy het ook nie die hof oortuig dat die staat geen saak teen hom het nie, het die regter bevind.Sy het ges&ecirc; die hof het met die besluit Sibeko se persoonlike omstandighede in ag geneem: Hy is ongetroud, is die pa van drie kinders vir wie hy onderhoud betaal en is &rsquo;n eerste oortreder.&ldquo;Hy het versuim om sy inkomste aan die hof te verstrek.&ldquo;Hy skep ook nie die indruk dat sy kinders finansieel sal skade ly as hy in aanhouding bly nie, anders sou hy ges&ecirc; het wat sy inkomste is,&rdquo; het Schoeman ges&ecirc;.Sy het bygevoeg: &ldquo;Dis ook duidelik dat hy nie die grootste versorger van sy kinders is nie.&rdquo;Schoeman het melding gemaak van die selfoon waarmee Sibeko na bewering volgens selfoon&shy;rekords vir Sizwezakhe Vumazonke gebel het.Di&eacute; selfoon is blykbaar tussen Sibeko se ouma se slaapklere gevind, maar hy het steeds enige kennis van die selfoon ontken.&ldquo;Die wegsteek van die selfoon is &rsquo;n teken dat hy in staat is om met bewyse te peuter,&rdquo; het Schoeman bevind.&ldquo;Sy aansoek om borgtog word dus afgekeur.&rdquo;Die drie aangeklaagdes se verhoor word op 19 April in die Baaise hooggeregshof hervat en sal tot 5 Mei duur.Dan is dit weer vir 12 tot 30 Junie uitgesit.