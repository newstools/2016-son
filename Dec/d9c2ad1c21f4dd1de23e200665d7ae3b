&rsquo;N MUNISIPALE amptenaar het gister bail van R3 000 gekry nadat sy na bewering die Joe Gqabi-munisipaliteit uit R600 000 bedrieg het. Luidens &rsquo;n polisieverslag het Corly van Rooyen (41) gister in die El&shy;liot-landdroshof verskyn op klagtes van bedrog, diefstal en geldwassery. Sy is op dieselfde dag van haar hofverskyning deur die Valke se ernstige handelsmisdaad-eenheid in hegtenis geneem. Van Rooyen is die tweede verdagte wat vir hierdie misdaad in hegtenis geneem is. Dieselfde eenheid het die eerste verdagte, Gabriel Naude (63), op 29 September vanjaar in hegtenis geneem.Hierdie twee voormalige werknemers van die Tegniese Dienste-departement van die Joe Gqabi-munisipaliteit het na bewering tussen 2004 en 2010 op bedrieglike wyse altesame R600 000 van die munisipaliteit ge&euml;is.Hulle is ook daarvan beskuldig dat hulle hierdie geld na hul persoonlike rekeninge oorgeplaas het. Van Rooyen se saak is uitgestel tot 29 en 30 Junie 2017 vir verhoor. Die twee beskuldigdes se bates ter waarde van R600 000 is intussen gevries.