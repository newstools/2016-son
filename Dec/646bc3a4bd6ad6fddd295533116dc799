TALLE mense van Korsten sit nou op straat nadat twee winkelgeboue in Durbanweg Sondag laatmiddag afgebrand en ineengesak het. Chaos het Sondagmiddag in die straat uitgebreek, mense het geskree, gehuil en ook weggehol soos gedeeltes van die geboue afgebrand en inmekaargesak het. Dit kom nadat die Top Fashion- en Pep Stores-geboue om 17:00 vlam gevat het. Die brandweer het gister die inwoners wat agter die winkelgeboue bly, gewaarsku om so gou as moontlik uit te trek. Aisha Williams vertel sy het groot geskrik. &ldquo;Ek het my ses weke oue baba en belangrike papierwerk gevat en uitgehardloop.&ldquo;Die man het verduidelik dat die geboue onstabiel is en dat dit enige tyd ineen sal sak.&rdquo; Die voorste gedeelte van die gebou het reeds ineengesak.&ldquo;Hy het ges&ecirc; dat die agterste gedeelte volgende sal gaan en dit sal bo-op onse huise val,&rdquo; s&ecirc; Williams. Inwoners staan nou op straat met hul meubels en weet nie waar hul volgende blyplek sal wees nie. Shakeel Mohammed voeg by hy en sy familie het nou geen blyplek nie. &ldquo;Ons het niks geslaap nie, want waar slaap &rsquo;n mens?&rdquo; Volgens kol. Priscilla Naidu, &rsquo;n polisiewoordvoerder, is geen saak tot dusver by die polisie aangemeld nie. &ldquo;Die oorsaak van die brand is onbekend en albei geboue het heeltemal afgebrand.&rdquo;Naidu het ook bygevoeg dat niemand beserings opgedoen het nie. Mohammed Hassan se oompie is die eienaar van die Trade Fashion-winkel. &ldquo;Gisteroggend (Sondagoggend) het drie trokke die winkel se Desember stock afgelaai. &ldquo;Dit was altesaam R3,5 miljoen werd en nou is alles vernietig,&rdquo; het Hassan gister hartseer aan Son vertel. Hesteline Tyobashe vertel hoe die hoof van &rsquo;n plaaslike Moslemskool in die gebied mense uitgehelp het. Mohammed Abdi het inwoners uitgehelp met kos, koeldrank en koffie. &ldquo;Ons waardeer dit baie, want niemand kon hul huise binnegaan nie. Daar was te veel rook en vlamme,&rdquo; vertel Tyobashe. Intussen het Winston Wildman (55) van Schauderville ook sy huis Sondag weens &rsquo;n brand verloor. Wildman het &rsquo;n shack opgebou agter &rsquo;n familielid se huis. &ldquo;Soos die mense hier praat, hoor ek dis twee ouens wat my plek aan die brand gesteek het.&rdquo;