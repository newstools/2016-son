SY IS aan moedersknie geleer om ander te res&shy;pekteer en hul gevoelens in ag te neem.Ouma Catharina Philander, oftewel Nene, glo d&iacute;t is een van die redes waarom sy onlangs die rype ouderdom van 101 jaar bereik het.&ldquo;My ouers het ges&ecirc; al is dit &rsquo;n kind wat na jou toe kom vir raad, toon respek, want hy kom met &rsquo;n passie.&ldquo;Die Here het my gese&euml;n omdat ek na my ouers geluister het.&rdquo;Ouma Nene, die oudste van agt kinders, is op 2 Desember 1915 in Alexandria gebore.Di&eacute; weduwee vir die afgelope 40 jaar het agt kinders gehad van wie ses al oorlede is.Sy het ook 40 kleinkinders, 20 agterkleinkinders en 10 agter-agterkleinkinders.Ouma Nene, wat by haar kleindogter Patricia Philander in Uitenhage woon, sit met blou o&euml; wat sprankel op die bank.Oor of sy enige kwale het, antwoord sy: &ldquo;Ek is piekfyn,&rdquo; en lag lekker.&ldquo;Behalwe die asmabors wat nou en dan pla, makeer ek niks. Ek het nie iemand nodig om my te help was nie en trek ook self aan. Ek loop &rsquo;n bietjie swaar, maar het werklik geen klagtes nie,&rdquo; s&ecirc; sy met &rsquo;n glimlag.Dis duidelik dat ouma Nene diep in inwoners se hart gekruip het.Daar is &rsquo;n klop aan die deur en &rsquo;n hele paar inwoners kom in om te hoor hoe dit met haar gaan.&ldquo;Ek kry gereeld kuiergaste, veral kerkmense,&rdquo; s&ecirc; sy in haar noppies.Patricia s&ecirc; dis &rsquo;n wonderlike voorreg om nog &rsquo;n ouma te h&ecirc;. &ldquo;Ek het nie meer ouers nie. Ouma Nene het my grootgemaak en selfs my naam gegee. Sy is vir my soos &rsquo;n eie ma.&rdquo;Beverley Warney, wat oorkant ouma Nene woon, s&ecirc; sy het voor haar grootgeword.&ldquo;Ek was nog &rsquo;n meisiekind, toe s&ecirc; ouma Nene vir my om my moeder en vader te eer en gehoorsaam te wees. Haar gunsteling-woorde is &lsquo;bly by die Here&rsquo;. &rdquo;Ouma Nene het net een begeerte voordat sy haar kop neerl&ecirc;: &ldquo;Om &rsquo;n huis te h&ecirc;, &rsquo;n plekkie wat ek my eie kan noem.&rdquo;