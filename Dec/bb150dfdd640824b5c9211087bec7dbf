DIE sluiting en herstel van die Swartkopsrivier-brug gaan op die lang termyn vrugte afwerp vir die ekonomie van die gebied.Die brug is in September vanjaar gesluit en teen &rsquo;n bedrag van R4 miljoen deur die Nelson Mandelabaai-munisipaliteit opgeknap.Dis gister weer oopgestel en opknapwerk is binne die neergelegde drie maande voltooi.Maar vir Johan Naude, die eienaar van Naude&rsquo;s &shy;Butchery, en sy vier werknemers, was daar niks positiefs aan die sluiting van die brug nie.Dit het die slaghuis so hard getref dat Naude uiteindelik die deure n&aacute; drie jaar moes sluit.&ldquo;Dit het al die verkeer uit plekke soos Motherwell afgesny.&ldquo;Die slaghuis het goed sake gedoen, maar die brug is op die verkeerde tyd van die jaar gesluit.&ldquo;Gedurende Januarie en Februarie is dit maar dood, maar ons maak ons geld tydens Oktober, November en Desember om ons deur die tyd te dra,&rdquo; verduidelik Naude.Naude het ander ondernemings en was in Johannesburg toe &rsquo;n openbare vergadering oor die toemaak van die brug gehou is.Hy benadruk dat hy nooit eens &rsquo;n omsendbrief ontvang het oor die sluiting van die brug nie.&ldquo;Ek verstaan dat die brug opgeknap moes word en stem daarmee saam, maar ek sou beslis app&egrave;l aangeteken en aangedring het dit word in die stil maande gedoen.&rdquo;Intussen moes hy sy vier werkers skeidingspakkette betaal.Naude het egter nog nie gaan l&ecirc; nie en s&ecirc; hy hoop om die slaghuis weer &shy;volgende jaar oop te maak.