TWEE passievolle gemeenskapswerkers van Salt Lake in die Baai se northerns het vanjaar koppe bymekaar gesit om armoedige mense, veral bejaardes, te bederf.Shaffron la Reservee Jessem is al die afgelope tien jaar &rsquo;n gemeenskapswerker in haar gebied. Geraldine Perreira, ook van Salt Lake, het vanjaar ingespring om La Reservee Jessem met die Kerspartytjie te help. &ldquo;Die groot fokus is op armoedige mense en veral bejaardes.&ldquo;Vanjaar het ons &rsquo;n groep van 60 mense uitgenooi om &rsquo;n heerlike partytjie Sondagmiddag in Salt Lake saam met ons te geniet.&rdquo; Die mense wat sy genooi het, woon in gebiede soos Salt Lake, Arcadia en Timothy Valley, woonbuurte waar armoede volop is. La Reservee Jessem het verder bygevoeg dat talle mense hierdie tyd van die jaar sonder kos of geskenke by die huis sit. &ldquo;En dit is waar ons inkom, om &rsquo;n verskil te maak in soveel mense moontlik se lewe.&rdquo;La Reservee Jessem vertel intussen dat sy die meeste van die tyd met dwelmslagoffers in haar gebied werk.&ldquo;Ek verwys mense na dwelmrehabilitasiesentrums, help die mense uit met kospakkies, klere, skoene en vele meer.&ldquo;Ek is altyd bereid om uit te help. &ldquo;Die hoofdoel is om terug te gee aan my gemeenskap.&rdquo;Vanjaar werk La Reservee Jessem ook saam met die Rotary PE West se Tree of Joy-projek. &ldquo;Ek sal geskenk-borge kry vir armoedige mense.&rdquo;In verband met toekomsplanne werk La Reservee Jessem saam met die bekende Mr Shakes om &rsquo;n ondersteuningsgroep vir Baaise ouers te skep. &ldquo;Aan diegene wat sukkel met kinders wat aan dwelms verslaaf is, ons wil graag inspring en help.&rdquo;