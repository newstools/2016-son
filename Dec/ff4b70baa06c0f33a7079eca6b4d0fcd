DIE Valke maak in die Wes-Kaap jag op die verdagtes in die jongste polisiemoord-voorvalle.Teen gistermiddag was hulle nog nie gearresteer nie. Dit volg nadat twee cops onderskeidelik Sondag en Maandag in die vroe&euml; oggendure vermoor is. Kapt. Lloyd Ramovha, woordvoerder van die Valke, s&ecirc;: &ldquo;Ons doen &rsquo;n dringende beroep op enigeen wat die voorvalle gesien het, om na vore te kom. Hulle kan anoniem bly.&rdquo;Die 35-jarige konst. Mziwonke Siwisa is Maandag 05.20 in Ngculustraat, Wallacedene, geskiet. Hy was op pad werk toe na die polisie se seegrense-eenheid in die Tafelbaaise hawe. Konst. Sibanda Klaas (38) is Sondag 02:00 in Bomvavastraat in Browns Farm, Philippi, geskiet &ldquo;Dit blyk dat die motief met taxi-geweld verband hou,&rdquo; s&ecirc; Ramovha.Intussen het Thabo Nohashe (23) en Bronwen Bandile Qongqo (26) Dinsdag vlugtig in die Athlone-lan&shy;droshof verskyn op &rsquo;n klag van moord op konst. Amanda Ladlokova en poging tot moord op haar kollega in November. Die twee polisiebeamptes het beskermingsbevele by &rsquo;n adres in Philippi afgelewer toe hulle genader is om iemand met &rsquo;n soortgelyke klag in die buurt te help.&rsquo;n Groep gewapende mans het hulle omsingel.Ladlokova is noodlottig getref en haar kollega is gewond. Sy is in &rsquo;n kritieke toestand in die hospitaal.Nohashe en Bandile is onderskeidelik in Philippi en Mitchells Plain gearresteer. Ashwin Kennedy (19) is vroe&euml;r gearresteer vir dieselfde voorval en die drie verskyn binnekort weer saam in die hof.Enigeen met inligting kan die Misdaadlyn se nommer, 32211, skakel.