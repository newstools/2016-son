ATLANTIS. &ndash; Die cop wie se liggaam Dinsdag in &rsquo;n verlate bousel gevind was, is moontlik deur &rsquo;n prossie-sindikaat in di&eacute; gebied vermoor.S&oacute; beweer &rsquo;n gewese sekswerker. Die lyk van AO Deon Dumas (57) van die Malmesbury- polisie&shy;stasie is net n&aacute; 10:00 gekry nadat hy vier dae vermis was.Volgens &rsquo;n polisiewoordvoerder, konst. Henry du Randt, het cops wat &rsquo;n ander klag ondersoek het, Dumas se kar opgemerk. Opvolgspeurwerk het tot die ontdekking van Dumas se lyk gelei.Dumas se liggaam is gekry in &rsquo;n beboste gebied bekend as die Poenanie-bosse.Sy hande was glo agter sy rug vasgemaak.Du Randt s&ecirc; die presiese oorsaak van Dumas se dood is nog nie bekend nie omdat daar geen sigbare wonde was nie.Volgens die gewese sekswerker wat Son na die toneel vergesel het, het sy met die sindikaat ge-operate. Sy het die werk gelos omdat dinge soms handuit ruk en te gevaarlik geword het. Volgens die prossie is twee van die verdagtes wat aangekeer is, &rsquo;n couple. Die meisie is die lokaas, waarna die twee mans toeslaan op die niksvermoedende persoon wat gewoonlik met sy broek op die enkels betrap word.Mans word gewoonlik rot en kaal besteel en moet ook hul PIN gee as hulle nie genoeg kontant het nie, s&ecirc; sy. &ldquo;Die een verdagte wat steeds soek is, is die leier van die sindikaat.&ldquo;Ek was voorheen in &rsquo;n verhouding met hom,&rdquo; het die gewese prossie uitgelap.&rsquo;n Polisiewoordvoerder, kapt. FC van Wyk, het bevestig dat hulle op soek is na nog &rsquo;n verdagte. Van Wyk het ook die arrestasie van twee vroue en &rsquo;n man bevestig.Di&eacute; drie verskyn vandag in die plaaslike landdroshof.