HY WAS vir 14 dae op verlof en siekteverlof, maar Hendrik van Nykerk (65) het glo steeds duisende rand by die staat gekry vir sy af-dae.Van Nykerk is deur die departement van vervoer en openbare werke aangestel as onafhanklike kontrakteur.Hy het in di&eacute; departement direk aan Johan Koegelenberg, senior bestuurder, gerapporteer. Die departement het sedert vroeg 2000 van Van Nykerk se dienste gebruik gemaak.Van Nykerk, van Nerina in Durbanville, het die staatsdepartement R755 per uur gevra vir sy dienste voor Maart 2013 en vanaf 1 April 2013 het hy die departement R785 per uur gevra.Tussen 11 Februarie en 8 November van daardie jaar het hy twee weke verlof gehad.Van Nykerk het na bewering vir die staat &rsquo;n rekening gestuur met ure wat hy gewerk het waarvoor hulle hom moes betaal.Daar is egter nie met sy toegangskaartjie toegang tot die departement se kantore verkry nie, wat beteken dat hy nie by die kantore was nie. Van Nykerk het egter eise ingedien. Die departement het &rsquo;n verlies van R78 148 gely toe hy dit aan Van Nykerk uitbetaal vir werk wat hy glo nie gedoen het nie. Hy het in Februarie 2013 vir 13 werksure ge&euml;is en is R9 815 uitbetaal. Hy was glo op verlof daardie tyd. Van Nykerk is aangekla van 14 klagte van bedrog.Landdros Sabrina Sonnenberg het die saak tot 16 Januarie 2017 uitgestel.