&rsquo;N WORSHOND wat verwoed gespartel het om van &rsquo;n swembad se dekseil los te kom, het sy redding aan &rsquo;n huisalarm en veiligheidsbeampte te danke. Estau van Vuu&shy;ren, &rsquo;n beampte van Corporate Defence Force, het &rsquo;n huisalarm hoor afgaan en toe &rsquo;n geplas in die agterplaas gehoor. Hy het Dinsdag gereageer nadat die alarm net n&aacute; 17:00 by &rsquo;n huis in Durbanville afgegaan het.&ldquo;Ek het oor die hek geklim om te kyk of daar enigiemand in die agterplaas is,&rdquo; s&ecirc; Van Vuuren. &ldquo; &rsquo;n Mens soek gewoonlik nie in die swembad vir betreders nie, maar ek het &rsquo;n lawaai in die swembad gehoor.&rdquo;Van Vuuren s&ecirc; die hond het in die swembad se dekseil vasgesit en omdat die kante van die swembad te hoog was, kon hy nie vastrapplek kry om uit te klouter nie.&ldquo;Ek dink nie die hond sou oorleef het as die alarm nie afgegaan het nie.&rdquo; Van Vuuren het bevestig dat daar geen inbraak was nie.Volgens hom het die eienaars later die aand terug huis toe gekom en was hulle baie dankbaar dat hul hond gered is.Net verlede week het die Cape of Good Hope-dierebeskermingsvereniging op sy Facebook-blad gewaarsku dat talle honde weens die seilbedekkings oor swembaddens omkom.&ldquo;Tensy jou swembadbedekking solied en sterk genoeg is om jou gewig te dra, moet jy dit nie opsit as jou hond alleen tuis is nie.&rdquo; &ndash; News24