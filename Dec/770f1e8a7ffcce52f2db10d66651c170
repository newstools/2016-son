SUID-AFRIKA se krieketkaptein, Faf du Plessis, is lugtig vir Sri Lanka se draaiers in die komende toetsreeks.&ldquo;Hulle het puik draaiers. Hopelik sal die blaaie nie te veel hulp aan die draaiers verleen nie,&rdquo; het Du Plessis ges&ecirc; toe hy die media te woord moes staan.Die eerste toets begin op 26 Desember op St. Georgepark in Port Elizabeth.Die Proteas is die groot gunstelinge om die reeks van drie toetse te wen, maar Du Plessis beskou dit geensins as &rsquo;n uitgemaakte saak nie.&ldquo;Sri Lanka het die afgelope tyd goed gespeel.&ldquo;Hy het wel onlangs &rsquo;n paar sleutelspelers verloor en dit is iets wat ons kan uitbuit,&rdquo; verduidelik hy.Du Plessis voel hy het genoeg opsies om &rsquo;n boulaanval in te span wat by die toestande in Port Elizabeth, Kaapstad en Johannesburg sal pas.&ldquo;Hoe meer opsies jy het, hoe beter is dit. Wayne Parnell kan as &rsquo;n linksbouler afwisseling aan die boulaanval gee,&rdquo; meen Du Plessis.Hy laat deurskemer dat die Proteas &rsquo;n volle naatboulaanval in die laaste toets in Johannesburg kan inspan.&rsquo;n Groep is eers net vir die eerste twee toetse aangewys.&rsquo;n Naatbouler soos Morn&eacute; Morkel kan vir die derde toets nadergetrek word.&ldquo;In Port Elizabeth sal ons nie vier naatboulers kies nie, maar dit is &rsquo;n opsie vir Johannesburg.&rdquo;Oor die Proteas se kolfplanne vir die reeks s&ecirc; Du Plessis dit is baie belangrik dat JP Duminy op nr. 4 in die kolforde &rsquo;n groot rol speel.&ldquo;Hy speel weer soos die JP wat ons ken. Hy moet nou vir ons groot honderdtalle gaan aan&shy;teken,&rdquo; s&ecirc; die kaptein oor di&eacute; ervare speler se rol.Du Plessis is opgewonde oor Quinton de Kock se aanvallende kolfwerk op nr. 7. Hy voel De Kock kan in daardie posisie &rsquo;n wedstrydwenner wees.Volgens Sri Lanka se kaptein, Angelo Mathews, sal die hoofdoel wees om die kolwers kans te gee om aan die Suid-Afrikaanse toestande gewoond te raak.