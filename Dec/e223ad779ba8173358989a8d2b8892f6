INWONERS van die Kaapse Vlakte het gister uit een mond gepraat oor hul vrees om in bendegeteisterde gebiede te bly.Dit het gister op &rsquo;n imbizo in Delft uitgekom.Die adjunkminister van polisie, Makhotso Maggie Sotyu, die provinsiale polisiekommissaris, lt.genl. Khombinkosi Jula, en ander rolspelers het daar oplossings vir die toenemende misdaad in die Wes-Kaap probeer vind.Jula het ges&ecirc;: &ldquo;Die polisie werk hard in die gebiede wat as hot spots ge&iuml;dentifiseer is. Ons het &rsquo;n toegewyde polisiemag wat alles probeer om misdaad hok te slaan.&rdquo;Volgens Sotyu is die Wes-Kaap hul prioriteit ten opsigte van die bekamping van misdaad.&ldquo;Ons probeer om meer polisielede in die Wes-Kaap te ontplooi.&ldquo;Die doel van die samekoms (imbizo) is om koppe bymekaar te sit en om met oplossings vorendag te kom.&rdquo;Sy het haar ook uitgespreek oor die cop killings wat in die Wes-Kaap kop uitgesteek het.Twee cops wat van diens was, is die afgelope jaar in Delft vermoor en nog een terwyl hy aan diens was.Volgens die cluster commander van die Delft-polisiestasie, genl.maj. Vincent Beaton, is 24 misdadigers die afgelope jaar lewenslange tronkstraf in die Blue Downs-landdroshof opgel&ecirc; vir misdade teen vroue en kinders.Hy het ges&ecirc; hulle het in dieselfde tydperk op 319 onwettige vuurwapens beslag gel&ecirc;.Die Mfuleni-polisie het in die jaar 132 guns gekonfiskeer en in Delft is 76 guns gekry.Dawie van Wyk, &rsquo;n gemeenskapswerker, het Sotyu gevra om meer polisielede in die Wes-Kaap te ontplooi.Die meeste inwoners het gekla oor bendegeweld en dat drugs vrylik beskikbaar is.Hulle het ook gekla dat die jeug hulle by bendes aansluit weens &rsquo;n tekort aan &shy;ontspanningsgeriewe en werkloosheid.Die groot aantal skoolverlaters wat in die kloue van bendes beland, is ook bespreek.Sotyu het aangedui hulle gaan in April met &rsquo;n plan vorendag kom om misdaad in die Wes-Kaap doeltreffend te bekamp.Verskeie inwoners het hul insae gegee oor wat gedoen kan word om die misdaadsyfer af te bring.