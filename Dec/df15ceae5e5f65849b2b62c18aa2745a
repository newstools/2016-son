DIE veroordeelde moordenaar Calvin Bustin van Arcadia se vonnisoplegging, wat gister in die Baaise hooggeregshof sou plaasvind, is tot vandag uitgestel.Die rede hiervoor is om die verdediging en regter Elna Revelas kans te gee om die voorvonnis-verslag te bestudeer.Die staat het die verslag gister, kort voor die hofverrigtinge sou begin, van &rsquo;n maatskaplike werker ontvang.Son verneem dit sou blykbaar ses weke geneem het vir die verslag om die hof te bereik.Die staat het dus nie verwag hy sou die verslag gister al kry nie.Bustin (28) is verlede maand in die hof skuldig bevind aan moord nadat hy vir Edward Claude Christians doodgeskiet het.Hy is ook skuldig bevind aan die onwettige besit van &rsquo;n vuurwapen asook die onwettige besit van ammunisie.Luidens die klagstaat het Bustin op 12 Januarie vanjaar by &rsquo;n shack se deur in Gentianstraat ingebars waar Christians saam met &rsquo;n vriend gesit het.Bustin, gewapen met &rsquo;n vuurwapen, het saam met sy makkers by die shack ingegaan en vir Christians twee keer in die kop en een keer in die bors geskiet.Christians is op die toneel dood.Intussen het &rsquo;n string vroue, blykbaar Bustin se familie, snot en trane gehuil toe hy gister die hof binnekom.Die vroue het deurentyd moeite gehad om hul emosies in toom te hou en het al snuifend met rooi, geswolle o&euml; die hof volgepak.Toe Son se fotograaf &rsquo;n foto van Bustin neem, het een van hulle ges&ecirc;: &ldquo;Dis &rsquo;n invasion van sy privacy.&rdquo;Bustin het ook moeite gehad om die trane wat in sy o&euml; opgedam en by sy wange afgeloop het, te keer.Hy het aanhoudend met dikgehuilde o&euml; en &rsquo;n hartseer uitdrukking op sy gesig na sy familie omgekyk.Sy familie wou ook iets in sy hand druk, maar is gou deur die hofordonnans gekeer.Een van die vroue het egter haar kans waargeneem en vinnig iets in Bustin se hand gedruk, waarop die hofordonnans net haar kop geskud het.Nadat Bustin weer na sy sel geneem is, het die vroue met gebo&euml; koppe die hof verlaat.