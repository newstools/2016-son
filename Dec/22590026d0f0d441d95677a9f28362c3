BEDROG met Krismis-hamper-skemas kom al lank op die Kaapse Vlakte voor, maar nie almal is skelm nie.Hier is nou een skema sonder &rsquo;n vieslike nadraai.Die gemeenskap weet ook dat hampers waarde vir geld kan wees as so &rsquo;n hamper wel uitstiek.Hamper-klubs het al in die verlede soos mushrooms verrys en dan hol die mense weg met die geld.Cecilia du Plessis van die Cecilia en Brian du Plessis (CBD) Soda Hamper Club in Roosendal, Delft, s&ecirc; hul klub bestaan al nege jaar.Sy spog: &ldquo;Met die hampers wat ons vir mense bymekaar sit, bespaar hulle geld en water.&rdquo;Dis waarom die klub se 636 lede di&eacute; Krismis breed ge-smile het, s&ecirc; sy.Cecilia vertel: &ldquo;Ons klublede kom van heinde en ver en is van alle rasse. Dis een van die grootste koeldrank-hamper-klubs in die stad.&rdquo;Sy werk met &rsquo;n verspreider wat haar boekies en stamps druk. Hulle ontvang die geld en plaas die koeldrankbestellings vir aflewering. Teen einde November was hulle woes besig om aflewerings betyds by lede te kry. Kauthar Petersen, &rsquo;n tevrede klublid van Parow, s&ecirc;: &ldquo;Ek het eers vanjaar aangesluit. &ldquo;My rede was omdat daar oor die groot dae baie kinders by die huis is met familie wat aanhoudend kom kuier. Dan kom die koeldrank-hamper handig te pas om almal iets koels te gee om te drink.&rdquo;Cecilia vertel 40 lorries het in 4 weke sowat 180 000 2F -bottels afgelewer wat versprei moes word. D&iacute;t het vir 40 helpers werk geskep.Sy voeg by: &ldquo;Hoewel daar &rsquo;n stigma aan so baie hamper-skemas kleef, hou ek by die eenvoudige re&euml;l: Bly eerlik en laat jou lede vertroue in jou behou ... En kom jou beloftes na.&rdquo;