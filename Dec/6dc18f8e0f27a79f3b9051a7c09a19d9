DIE baba het kort n&aacute; sy ma se voortydige dood ligte angsaanvalle gekry, maar andersins gaan dit oukei met die seuntjie van wyle Ferreline Fredericks (18).Klein Dominic Fredericks (8 maande) het vanjaar op 8 Oktober in sy ma se arms gel&ecirc; toe sy in die sitkamer van &rsquo;n huis in Euclea-singel, Kleinskool, gesit het.Gewapende mans het op die huis losgebrand en &rsquo;n dwaalkoe&euml;l het Ferreline in die kop getref.Sy is op slag dood terwyl die bebloede Dominic sy longetjies uitgehuil het. Hy het darem ongedeerd daarvan afgekom.&ldquo;N&aacute; die skietery het hy &rsquo;n ding gehad waar hy so ruk,&rdquo; s&ecirc; Ferreline se ma, Rosemary Williams.&ldquo;Elke klein dingetjie het hom laat skrik. As daar miskien &rsquo;n pot val of iemand maak &rsquo;n harde geluid, dan skrik hy hom boeglam en sy o&euml; word groot, maar dit het intussen beter geword.&rdquo;Sy voeg by: &ldquo;Die einste dag toe Ferreline geskiet is, het hulle hom na my gebring en hy het my so aangestaar van die skok. Hy kyk nou en dan nog so stip na my, maar dit gebeur al hoe minder.&rdquo;By Son se besoek sit Dominic rustig in sy pram en bekyk die besoekers met sy groot swart o&euml;.&ldquo;Hy het sy ma se o&euml;,&rdquo; s&ecirc; Williams trots, tel hom op en sit hom op haar skoot.&ldquo;Hy het onlangs begin kruip, staan al teen die meubels op en het selfs sy eerste twee tandjies gesny.&ldquo;Dis so hartseer om te dink Ferreline kan nie hier wees om te sien hoe haar kind grootword nie. &rsquo;n Kind het sy ma nodig.&ldquo;Hierdie jaar is dit ook nie net Dominic se eerste Krismis nie, maar dis ons almal se eerste een sonder Ferreline. Dit voel net nie reg nie.&rdquo;Williams, wat Dominic as haar eie grootmaak, s&ecirc; di&eacute; kleinseun beteken vir haar verskriklik baie.&ldquo;Ek was &rsquo;n tydjie terug in &rsquo;n motorongeluk en Ferreline het alles vir my gedoen. &ldquo;Sy was my staatmaker, so om iets van haar by my te h&ecirc; &ndash; haar enigste kind &ndash; beteken die w&ecirc;reld vir my.&ldquo;Ek weet hy sal eendag sy ma se plek kan volstaan en ook &rsquo;n steunpilaar vir my wees.&rdquo;Williams s&ecirc; finansieel trek hulle maar swaar omdat sy weens haar beserings nie op die oomblik kan werk nie. Haar man doen daarby net seisoenale werk.Sy het egter een groot begeerte. Sy s&ecirc; vasberade: &ldquo;Ek w&iacute;l graag vir hom &rsquo;n paartie hou vir sy eerste verjaarsdag in April volgende jaar. &ldquo;N&aacute; alles wat hy moes deurmaak, voel ek my kleinseun verdien dit.&rdquo;