DIT hang glad nie van die Suid-Afrikaanse Rugbyunie (Saru) af om goedkeuring te gee dat &rsquo;n Amerikaanse belegger aandele in OP Rugby mag koop nie.S&oacute; meen Tony McKeever, voormalige uitvoerende hoof van die nou ontbinde Southern Spears Superrugby-franchise, wat die voorganger van die Southern Kings was.OP Rugby, die sakevleuel van die Oostelike Provinsie-rugbyunie (OPRU), is in Augustus onder finale likwidasie geplaas. Hy skuld sy krediteure ongeveer R85 miljoen. Volgens McKeever is PRO Rugby LLC &rsquo;n private maatskappy wat in New York, Amerika, gebaseer is.Doug Schoninger is die uitvoerende hoof van di&eacute; maatskappy. Hy is ook die uitvoerende hoof van PRO Rugby, die eerste professionele rugbykompetisie in Amerika. Dis vanjaar op die been gebring. McKeever s&ecirc; dis belangrik om te onthou dat &rsquo;n private maatskappy in Amerika aanbied om aandele in OP Rugby te koop. En dat OP Rugby se aandele nou deur die likwidateur beheer word.Hy meen ingevolge regulasie 16 van rugby se internasionale beheerliggaam, World Rugby, is die toestemming van USA Rugby en Saru nie nodig nie.&rsquo;n Saru-woordvoerder het onlangs ook bevestig die jurisdiksie oor die verkoop van OP Rugby se aandele berus by die likwidateur.Vroe&euml;r in Desember het Saru se hoofraad &rsquo;n besluit goedgekeur wat bepaal dat buitepartye nou &rsquo;n beherende aandeel van tot 74% in die sakevleuels van unies mag bekom.Jurie Roux, Saru se uitvoerende hoof, het ges&ecirc; dit is goedgekeur sodat unies volhoubaar kan wees.Maar PRO Rugby blyk tans in die moeilikheid te wees en is nie op &rsquo;n goeie voet met USA Rugby nie.Rugby.com het op 20 Desember berig een van die liga se spanne wat in San Francisco gebaseer is, is ontbind en die spelers is ingelig hul kontrakte is gekanselleer.In &rsquo;n brief aan die spelers het Schoninger die blaam op USA Rugby geplaas. Volgens hom het die moederliggaam nie PRO Rugby se eksklusiewe gesanksioneerde regte in terme van &rsquo;n ooreenkoms tussen die partye beskerm nie.Luidens die webtuiste kan die betrokke spelers uiteindelik twee maande se betalings misloop. Rugbytoday.com berig intussen verskeie spelers en ander personeellede wend hul tot die howe. USA Rugby het alle aantygings in &rsquo;n verklaring ontken en bygevoeg dit is hartseer dat spelers nie hul volle betaling kry nie. Schoninger self het die liga se eerste jaar as &rsquo;n sukses beskryf. Hy het ges&ecirc; dit sal volgende jaar voortgaan.