DIE Nelson Mandelbaai-munisipaliteit se koalisie-regering, wat onder beheer van die DA staan, wil self in die Metro in beheer van behuising wees.En daarom is die ingryping van die nasionale en provinsiale departement van menslike nedersettings in die behuisingsdirektoraat nie meer nodig nie.D&iacute;t is die boodskap wat Athol Trollip, burgemeester, gehad het toe hy antwoorde verskaf het op &rsquo;n griefskrif wat die ANC oorhandig het.Die ANC voer aan as gevolg van die ingryping is daar meer huise gelewer.Trollip het verduidelik die ingryping is die direkte oorsaak van wandadministrasie en korrupsie wat onder die vorige ANC-regering plaasgevind het.&ldquo;Dit het sluipmoorde, &rsquo;n verlies van honderd miljoene rande en die bou van substandaard-huise tot gevolg gehad.&ldquo;Die swak huise het ook &rsquo;n reuse-verneukspul met die opknapping van huise tot gevolg gehad,&rdquo; aldus Trollip.Hy het sukkelende behuisingsprojekte in Motherwell en Missionvale as voorbeelde gebruik.Trollip s&ecirc; die nuwe regering word nie van enige wandadministrasie of korrupsie aangekla nie en die behuising in &rsquo;n Metro is &rsquo;n munisipale verantwoordelikheid.Die lewering van basiese dienste en veral die Metro se beleid aangaande elektrisiteitsverskaffing was ook &rsquo;n fokuspunt. Inwoners, ondernemings en staatsdepartemente skuld die Metro nagenoeg R2 miljard se agterstallige diensgeld. Die munisipaliteit het op 1 November bevestig hy gaan die kragtoevoer afsny indien &rsquo;n rekeninghouer se skuld 45 dae en ouer is. Dit het 3 400 voorafbetaalde meters ingesluit waarvoor verbruikers die Metro R17,5 miljoen skuld.Sodra die agterstallige skuld betaal word, moet die inwoners ook R340 betaal om weer verbind te word.In die griefskrif s&ecirc; die ANC menseregte-oortredings vind nou plaas omdat die krag van arm swart mense in die townships en die bruin gemeenskap in die northerns afgesny word. Daar word ook beweer die Metro het onder beheer van die ANC &rsquo;n invorderingskoers van 98% oor die afgelope vyf jaar gehandhaaf. Volgens Trollip is die koers waarna die ANC verwys in werklikheid 88%.Hy&rsquo;t bygevoeg die Metro se nuwe beleid oor elektrisiteit het in November &rsquo;n invorderingskoers van 105% tot gevolg gehad.Die mayor s&ecirc; die aantyging dat die beleid op spesifieke rassegroepe fokus, is belaglik, want die beleid word reg oor die Metro op &aacute;l die inwoners toegepas.Boonop kry &rsquo;n bykomende 14 000 huishoudings gratis basiese dienste danksy die bystandprogram vir armes (ATTP).Die ANC beweer die program is deur die nuwe administrasie geskrap, maar Trollip verduidelik die getal ATTP-begunstigdes is meer as ooit tevore.