HARTVERSKEUREND!Die Blitsbokke het gisteraand net-net met 17-19 oor die laaste hekkie van die W&ecirc;reldsewes-toernooi in Kaapstad gestruikel. Werner Kok het &rsquo;n drie vir Suid-Afrika in die doodsnikke gedruk. Dit het van die plaasvervanger Justin Geduld afgehang om die drie te verdoel om die telling gelyk te laat trek en ekstra tyd af te dwing. Geduld was egter nie in die kol nie en Engeland is as die nuwe kampioen van die toernooi gekroon. Kok het vroeg in die wedstryd &rsquo;n kans verbrou om punte aan te teken nadat hy misgetas het na die bal met &rsquo;n oop doellyn voor hom. Chris Dry het die Blitsbokke se eerste drie van die eindstryd gedruk n&aacute; goeie werk van Kwagga Smith. Engeland het egter onmiddellik hierna toegeslaan met twee vinnige drie&euml; deur Richard de Carpentier en Dan Norton.Die rustydtelling was 12-5 in Engeland se guns.&rsquo;n Briljante stukkie spel deur Rosko Specman het die telling weer gelykop gemaak. Engeland het hierna weer gaan druk toe Ruaridh McConnochie afgerond het.Die Blitsbokke het vroe&euml;r hul plek in die eindstryd bespreek deur Nieu-Seeland met 14-7 in &rsquo;n naelbytstryd ore aan te sit. &rsquo;n Skitterende drie vanaf &rsquo;n lynstaan deur Specman het die oorwinning in die vroe&euml; minute van die tweede helfte verseker. Die rustydtelling was 7-7, met Sherwin Stowers se drie vir die All Blacks wat deur &rsquo;n vyfpunter en doelskop deur Branco du Preez uitgeskakel is. Di&eacute; oorwinning vir die Blitse het ongelukkig teen &rsquo;n prys gekom met die voormalige kaptein Kyle Brown wat &rsquo;n kniebesering opgedoen het wat sy toernooi be&euml;indig het.Engeland 7 (7) &ndash; Drie: De Carpenter, Dan Norton, Ruaridh McConnochie. Doelskop: Tom Mitchell (2).