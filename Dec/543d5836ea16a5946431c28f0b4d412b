DIE Wes-Kaap gaan nou in sy &ldquo;moord&shy;seisoen&rdquo; in.En dis hoekom genls. Jeremy Vearey en Peter Jacobs hulle na die Kaapse arbeidshof gewend het om hul jobs terug te kry.In hofstukke voer die twee aan dat om hulle daarvan te weerhou om betrokke te wees by pogings om die vlaag bendegeweld te keer, is nie in die polisie of die publiek se belang nie.Die twee top-cops meen dat bendebedrywighede die grootste bedreiging in die Wes-Kaap is. Dit is volgens die hofstukke die grootste rede vir moord &ndash; tussen 18% en 20% &ndash; en poging tot moord &ndash; tussen 38% en 40% &ndash; jaarliks.Vearey en Jacobs s&ecirc; in die hofstukke Kaapstad is die &ldquo;moordhoofstad&rdquo; van die land en van 1 April verlede jaar tot 31 Maart vanjaar was daar &rsquo;n toename van 4.9% in moordsake in die Wes-Kaap.Hulle wil h&ecirc; dat lt.genl. Khombinkosi Jula die bewyse verskaf van sy besluit om hulle na onderskeidelik die Kaapstad-cluster en die Wynberg-cluster oor te plaas.Vearey was voordat hy na Kaapstad oorgeplaas is, die Wes-Kaap se provinsiale polisiekommissaris. Jacobs was hoof van die Wes-Kaapse misdaadintelligensie.Die skuiwe is in Junie op &rsquo;n vergadering vir groeppolisiehoofde, afdelingshoofde en stasiebevelvoerders aangekondig.Vearey en Jacobs het die arbeidshof gevra dat dokumente beskikbaar gestel word van die vergadering waarop hul oorplasing aangekondig is.