TALLE ouers het weer hul kids hondjies vir Kersfees gegee. Daai sagte ogies, pienk tongetjie en uitbundigheid het jou oortuig om &rsquo;n brakkie aan te neem. Maar wat nou? Baie nuwe eienaars het nie die vaagste benul wat &rsquo;n nuwe kleinhondjie alles nodig het nie. &rsquo;n Babahondjie moet op twee weke sy eerste dosis ontwurmingsmedisyne kry. Dan moet hy elke maand tot op ses maande nog daarvan kry. Daarna kan hy een keer elke drie tot ses maande vir ontwurming gaan. Hy moet ook sy eerste inentings tussen drie en ses weke kry. Dit sal hom beskerm teen siektes soos hepatitis, hondsdolheid en die parvovirus. Dit is ook raadsaam om hom kalsiumaanvullings te gee sodat sy skelet sterk kan bly en mooi egalig groei. &ndash; Health24.com&nbsp;