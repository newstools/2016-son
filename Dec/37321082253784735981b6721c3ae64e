DIE Middelburg-landdroshof in Mpumalanga het Vrydag gehoor die twee wit mans wat Victor Mlotshwa by &rsquo;n doodskis ingeforseer het, wou hom &ldquo;net &rsquo;n les leer&rdquo;.Hul prokureur, John Welch, het Theo Jackson en Willem Oosthuizen se verklaring op die tweede dag van hul aansoek om borgtog uitgelees. In albei verklarings erken hulle hul aksies was &ldquo;nalatig&rdquo;, maar hulle wou nie skade berokken nie. Hulle s&ecirc; hulle kan R5 000 vir borgtog betaal. Hule het die hof verseker hulle sal nie inmeng met die ooggetuies of Mlotshwa probeer be&iuml;nvloed nie. Robert Molokoane, staatsaanklaer, s&ecirc; egter dit sal die publiek tevrede stel as hulle in aanhouding bly. &ndash; news24