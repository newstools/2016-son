NOG &rsquo;n Bangladesjiese man is Sondag omstreeks 22:00 by sy winkel in Grassy Park ontvoer.Mustafa Lipom (35) is steeds soek.Die slagoffer het sy winkel gesluit toe twee verdagtes hom nader en in &rsquo;n kar indwing.Volgens &rsquo;n bron wat anoniem wil bly uit vrees vir sy lewe, het Lipom met sy ontvoerders gestoei en het sy foon in die proses uitgeval.Die bron bevestig ook dat die ontvoerders niks in die winkel gevat het nie en het blykbaar met die doel gekom om Lipom te ontvoer.Son het vroe&euml;r berig oor Naushad Khan (46) wat ook ontvoer is toe hy sy winkel gesluit het. Khan en &rsquo;n vroue- kollega is deur ses gewapende mans voorgekeer toe hulle die winkel wou toesluit.Khan is ook steeds soek.Die voorvalle het opnuut vrese laat opvlam in die Bangladesjiese gemeenskap dat dit die werk van &rsquo;n sindikaat is. Die sindikaat het vroe&euml;r vanjaar op hulle toegeslaan.Drie Bangladesjiese mans is glo al deur die vermeende sindikaat ontvoer en gemartel.Met Lipom en Khan staan die totaal op vyf.Volgens die Bangladesjers is Pakistani&rsquo;s agter die ontvoerings.Die sindikaat hou glo sy slagoffers &rsquo;n paar dae aan terwyl hulle gemartel word.Abdur Rahim, voorsitter van die Kaapstadse Bangladesjiese gemeenskap, het voorheen aan Son ges&ecirc; die sindikaat teiken ryk sakeeienaars en eis dan &rsquo;n losprys van hul families.Rahim het ook sy kommer uitgespreek oor die veiligheid van sakeeienaars in Kaapstad.Kol. Andr&egrave; Traut, &rsquo;n polisiewoordvoerder, bevestig die voorval. Hy s&ecirc;: &ldquo;Die omstandighede rondom &rsquo;n ontvoering van &rsquo;n 35-jarige Bangladesjiese man word ondersoek nadat hy forcefully van sy besigheid gevat is deur twee verdagtes in Grassy Park.&ldquo;Die verdagtes het die toneel verlaat in &rsquo;n goudkleurige Toyota Corolla.&ldquo;Die motief vir die voorval is onbekend.&rdquo;