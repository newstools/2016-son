&rsquo;N HUIS in Gelvandale wat na bewering aan &rsquo;n vermeende Baaise bendebaas behoort, is gisteroggend aan die brand gesteek. Die huis se inwoners is glo aangerand en een persoon is in die arm geskiet. Kol. Priscilla Naidu, polisiewoordvoerder, het gister aan Son bevestig di&eacute; huis, wat na bewering aan Wendell Petersen behoort, is in die nanag aan die brand gesteek. &ldquo;Die voorval het 00:30 in Van Duurenstraat gebeur. &ldquo;Ses mense was ten tyde van die voorval by die huis.&rdquo;Volgens Naidu het almal binne-in die huis daardie tyd harde geluide gehoor.Naidu het bygevoeg hulle het ges&ecirc; dit het geklink asof iemand op die staalhek gekap het. Di&eacute; hek is &rsquo;n ingang na die huis se dubbelverdieping. &ldquo;Ses of sewe gewapende mans met swaarde het die staalhekke gebreek en by die huis ingestorm. &ldquo;Diegene wat binne die huis was, het opdrag gekry om op die vloer te l&ecirc;.&rdquo;Naidu het bygevoeg dat almal binne-in die huis ook aangerand is. &ldquo; &rsquo;n Man (25) wat ook daar woon, is in sy arm geskiet. &ldquo;Daarna is die huis aan die brand gesteek en &aacute;l die verdagtes het in &rsquo;n double cab LDV-voertuig gevlug.&rdquo;Diegene wat beserings opgedoen het, is hospitaal toe geneem. Volgens Naidu ondersoek die polisie nou sake van poging tot moord en brandstigting. Niemand is tot dusver in verband met die voorval in hegtenis geneem nie. &rsquo;n Anonieme persoon wat in die omgewing woon, het vertel dit het na chaos geklink. &ldquo;Ek het die geluide gehoor. Almal het egter uit vrees in hul huise gebly . . .&rdquo;