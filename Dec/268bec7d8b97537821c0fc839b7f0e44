TALLE ouers van sekere ho&euml;rskole in die Baai moes gister stert tussen die bene terugkeer huis toe nadat hulle blykbaar hul kinders se rapporte geweier is.Dit volg glo omdat hulle nog geld skuld op die kinders se skoolfooie.&rsquo;n Ouer van die Sekond&ecirc;re Skool David Livingstone in Schauderville is woedend.Di&eacute; skool eis glo dat ouers eers &rsquo;n registrasiefooi van R250 vir volgende jaar moet betaal voordat enige rapport uitgedeel word.Di&eacute; vrou s&ecirc; sy het R100 vir elk van haar kleinkinders, onderskeidelik in gr. 8 en gr. 9, betaal, maar sy is steeds weggewys.Sy beweer sy het gesien hoe &rsquo;n ander leerder wat net R50 betaal het, wel sy rapport gekry het.&ldquo;Dis mos baie onregverdig. Hoekom kry sekeres hul rapporte en ander nie?&rdquo; wil sy weet.&ldquo;Ek weet van ouers wat net R350 per maand as inkomste verdien. Wat moet van daai geld oorbly as hulle nou inderhaas R250 vir &rsquo;n rapport moet betaal?&rdquo;Vernicia Kettledas, &rsquo;n gr. 9-leerder, staan hartseer buite die skool met &rsquo;n kwitansie in haar hand.Sy het R200 betaal, maar het blykbaar steeds nie haar rapport gekry nie. &ldquo;Ek gaan nou glad nie my vakansie geniet nie, want al waaraan ek gaan dink, is of ek geslaag het of nie.&rdquo;John Draai, hoof van di&eacute; skool, s&ecirc; hy wil geen kommentaar lewer nie, aangesien Son net sensasie soek.Hy noem ook dat &ldquo;vandag se nuus in elk geval m&ocirc;re se toiletpapier is&rdquo;.Draai voeg by: &ldquo;Ons het &rsquo;n oopdeurbeleid by ons skool. Die ouers kan enige tyd met klagtes kom in plaas van na die media hardloop.&rdquo;Ealenise Afrikaner, &rsquo;n ouer van die Sekond&ecirc;re Skool Hillside, s&ecirc; sy moes ook omdraai sonder haar seun, Mondr&eacute;, se rapport.&ldquo;Die skool weier volstrek om die rapport te gee voordat ek &rsquo;n R650 betaal het.&rdquo;&rsquo;n Ouer van die Sekond&ecirc;re Skool Humansdorp sit in dieselfde bootjie. Haar dogter is glo weggewys omdat sy nog &rsquo;n R100 op &rsquo;n lootjie skuld.&ldquo;Ek het gedog dis teen die wet om &rsquo;n kind se rapport te weerhou. Ek moes omtrent by die werk rondval en my kind terugstuur met daai geld. Toe kon sy eers haar rapport kry.&ldquo;Dis baie frustrerend, want nie alle ouers het permanente werke nie,&rdquo; s&ecirc; sy.Son kon nie die hoofde van die Sekond&ecirc;re Skool Humansdorp en Hill&shy;side vir kommentaar bereik nie.Christian Martin, ANC-LPW, s&ecirc; di&eacute; situasie is ontoelaatbaar, maar ouers het ook &rsquo;n verantwoordelikheid om na te kom. &ldquo;Daar word aan ouers geleenthede gegee om aansoek te doen vir kwytskelding. Hulle moet daarvan gebruik maak.&rdquo;Mali Mtima, provinsiale woordvoerder oor onderwys, s&ecirc; dis teen die wet dat skole rapporte van leerders of hul ouers weerhou. &ldquo;Ons is heeltemal gekant daarteen. Die ouers moet sulke gevalle by die distrikskantore aanmeld.&ldquo;Skoolhoofde moet ook leer om die wet te gehoorsaam en enige kwessie wat hulle omtrent skoolgelde het, met die ouers uit te sorteer en nie die kinders daaronder laat ly nie,&rdquo; s&ecirc; hy.