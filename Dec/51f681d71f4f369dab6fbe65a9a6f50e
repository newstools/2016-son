SY HET haar passie gevolg en &rsquo;n organisasie vir jong meisies in die Baaise Northerns begin. Wilma Plaatjies het agt maande terug God se plan vir haar nagejaag en die organisasie Caterpillar 2 Butterfly begin.Volgens Plaatjies wil die organisasie jong meisies voorberei vir die w&ecirc;reld daarbuite. &ldquo;Daar is motivering&shy;sprekers wat die meisies aanmoedig om positief te wees. &ldquo;Ek gee hulle ook tips hoe om hul hare, naels en make-up te doen.&rdquo;Sy voeg by dat kopdoeke nou die in-ding tussen jong meisies is. &ldquo;Volgende jaar sal iemand vir die meisies verduidelik hoe om &rsquo;n doek reg te dra.&rdquo;Volgens Plaatjies is daar baie gebroke jong meisies in die Northerns wat sonder selfvertroue rondloop.Plaatjies vertel verder dat sy ook die meisies inlig oor hoe om op te tree wanneer hulle vir &rsquo;n werkonderhoud gaan. &ldquo;Die hoofdoel is om meisies sterker te maak en ook dat hulle hul selfvertroue opbou.&rdquo;Sy voeg by dat haar klas van een keer &rsquo;n week vanjaar in Salsoneville en Arcadia aangebied gaan word.&ldquo;Ek het kerkgeboue gebruik, maar volgende jaar sal die klas op 23 Januarie in die West End-gemeenskapsaal begin.&rdquo;Plaatjies vertel verder dat die groep meisies die afgelope jaar alle uitstappies baie geniet het. &ldquo;Ons is na die &shy;Baywest-inkopie&shy;sentrum waar &rsquo;n skoonheidskonsultant die meisies ingelig het oor make-up tips en vel&shy;produkte. &ldquo;Op 18 Desember het ek die meisies Boardwalk toe gevat vir die jaar se afsluitingspartytjie.&rdquo; Plaatjies nooi meisies van tussen 12 en 19 jaar om volgende jaar by hul klasse aan te sluit. &ldquo;Dit gebeur een keer &rsquo;n week tussen 15:30 en 17:00.&rdquo;Intussen is skenkings en vrywillige werkers een van Plaatjies se grootste uitdagings. &ldquo;Op die oomblik werk ek alleen en ek het reeds &rsquo;n paar borgskappe gekry. &ldquo;Omdat die organisasie redelik nuut is, sukkel ons steeds, maar ek bid dat 2017 meer dinge vir ons inhou.&rdquo;Plaatjies is op soek na enige skenkings en vrywillige werkers.