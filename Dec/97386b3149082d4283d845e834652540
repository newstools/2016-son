HUL mooiste dag het glad verloop &ndash; totdat die bruidspaar en gaste by die onthaalsaal inloop.Davine (32) en Cameron (23) Smith het alles vir hul troudag mooi beplan. Daarvoor het hulle &rsquo;n kontrak met &rsquo;n wedding planner aangegaan en hom R15 000 kontant betaal.&ldquo;Ek was so opgewonde om in die huwelik te tree met die liefde van my lewe,&rdquo; vertel Davine.Nadat die bruidspaar in die kerk aan mekaar trou belowe en alles perfek gelyk het, het hulle nog nie geweet daar wag &rsquo;n nagmerrie op hulle nie. Die eerste teken van onraad was toe hulle by die kerk uitstap.&ldquo;Hy het ons &rsquo;n motor belowe, maar dit was net van die huis af na die kerk,&rdquo; vertel sy oor die bruilof-beplanner.&ldquo;Toe ons uit die kerk kom, was daar geen motor nie en ons moes my broer se motor gebruik tot daar waar ons die foto&rsquo;s gaan vat het.&rdquo;Sy vertel toe hulle by die saal aankom, het die volle brouwerk van Hidowahn Swartz van W&amp;S Events Planning hulle getref.&ldquo;Dit was vir my baie pynlik en &rsquo;n groot teleurstelling toe ek en my gade by die saal opdaag en hulle sien rondval om die saal reg te kry. &ldquo;Ons moes &rsquo;n hele halfuur buite die saal wag.&rdquo;Maar die grootste teleurstelling het binne gewag.&ldquo;Die troukoek was veronderstel om &rsquo;n vrugtekoek te wees, maar toe ons dit sny, ontdek ons dit is &rsquo;n sponskoek.&ldquo;Daar was ook geen centre pieces, neute, chips en &rsquo;n koektafel soos aangedui in die kontrak nie.&ldquo;Die hoofgereg was veronderstel om T-bone steak te wees, maar tot ons verbasing was dit hoender met geen smaak nie.&ldquo;Die wyn en sjampanje is haastig gekoop. Dit het eers later by die onthaal aangekom en was vuurwarm. &ldquo;My kleurskema moes turkoois en silwer wees. Op di&eacute; dag was dit swart en blou. Dit het afskuwelik gelyk.&ldquo;Kan jy dit glo? Die drapeersel was glad vasgemaak met bakstene. Ons het nie eens by die nagereg uitgekom nie.&ldquo;Ek het in trane uitgebars en my gaste om verskoning gevra vir die ongerief, want die kos was ook te min en onsmaaklik.&ldquo;Dit was &rsquo;n vernedering vir my familie. Alles was net een groot gemors soos ek gevoel het.&rdquo;Hul enigste ligpuntjies was die musiek en die fotograaf.&ldquo;Die musiek het ons darem laat beter voel en ons fotograaf het &rsquo;n uitstekende job gedoen.&rdquo;Swartz van W&amp;S Events Planning s&ecirc; hy wil nie nou kommentaar lewer nie.&ldquo;Ek gaan eers met my prokureur praat en dan gaan my prokureur reageer,&rdquo; het hy ges&ecirc;.