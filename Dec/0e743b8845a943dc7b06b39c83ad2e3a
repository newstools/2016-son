DIE 16 dae van aktivisme teen geweld teen vroue en kinders blyk geen impak te h&ecirc; op die onmenslikheid wat teenoor vroue en kinders gepleeg word nie.Dit plaas eerder die kollig op moorde en verkragtings van vroue en kinders waarvan daar daagliks gevalle is. Die vraag is: bereik die veldtogte wat deur verskillende organisasies, instansies en die regering ondersteun word, die doelwit deur die samelewing bewus te maak van die yslikheid van die probleem? &Oacute;f is geweld so verweef in die DNS van die samelewing dat enige veldtog vrugteloos is?Indien laasgenoemde die geval is, moet daar dalk na die strafregstelsel gekyk word as teenvoeter vir die epidemie. Dalk dien die huidige strawwe nie genoeg as afskrikmiddel nie. Daar is ook gevalle waar vroue beskermings&shy;bevele teen hul mans of lewensmaats kry, maar dan word dit ge&iuml;gnoreer omdat die polisie of maatskaplike dienste geen ondersteuning bied nie. Dalk is hier ruimte sodat ons die wette kan heroorweeg wat vroue beskerm om te bepaal of dit verstewig of uitgebrei kan word. Dieselfde geld die wette wat kinders beskerm. Dikwels bevind minderjariges hulle in huise en omgewings wat &rsquo;n bedreiging vir hul veiligheid inhou. Hier is dit veral so wanneer die ouers verslaaf is aan dwelms of die boyfriends van die ma &rsquo;n geskiedenis van geweld of selfs &rsquo;n kriminele rekord het.Hier kan &rsquo;n deurlopende veldtog &ndash; wat noodnommers insluit &ndash; &rsquo;n impak h&ecirc; sodat bure en familielede op die uitkyk kan wees vir enige tekens van geweld of mishandeling en onmiddellik weet wat om te doen.Daar moet opnuut gedink word om die epidemie van geweld teen vroue, kinders en ander weerloses te stuit . Indien ons niks doen nie, sal geen veldtog vrugte afwerp nie.