&rsquo;N GEMEENSKAPSWERKER van Houtbaai het &rsquo;n klagte teen die polisie aangemeld nadat hy verkeerdelik gearresteer en twee keer raakgeskiet is.Peter Michael van Hangberg s&ecirc; die voorval het in die vroe&euml; oggendure van 18 November by die plaaslike hawe plaasgevind.Volgens Michael werk hy by die mark op die hawe as die bestuurder en is ook &rsquo;n w&ecirc;reldkam&shy;pioen in martial arts.Michael s&ecirc; die oggend van die voorval het hy skote gehoor en gedink dis inwoners wat weer besig was met betogings.&ldquo;Die mark is al tydens &rsquo;n optog deur die mense ge-target. Die volgende oomblik kom die cops, bind my hande vas en gooi my toe agter in &rsquo;n Mazda-bakkie.&rdquo;Volgens Michael het die polisiemanne van die see se rigting gekom en &rsquo;n paar poachers gearresteer. Hulle het hom ook van poaching aangekla.Hy s&ecirc; verder: &ldquo;Agter in die bakkie het reeds drie mans gel&ecirc;. Hulle het net daar gel&ecirc; en ek het ge-check of hulle nog lewe. Toe kom een cop en skiet my teen die regterbeen en nek raak met &rsquo;n rubberkoe&euml;l.&rdquo;Michael s&ecirc; die saak is later in die Wynbergse landdroshof teruggetrek.&ldquo;En ek is &rsquo;n gemeenskapswerker. Ek werk met kinders en jongmense kyk op na my.&ldquo;Di&eacute; voorval het my naam deur die modder gesleep, want van die mense in die gemeenskap dink nou ek is ook &rsquo;n poacher.&rdquo;&rsquo;n Woordvoerder van die onafhanklike polisieondersoekdirektoraat, Moses Dlamini, het bevestig die voorval word ondersoek.