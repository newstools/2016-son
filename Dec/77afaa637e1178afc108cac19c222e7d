Red Opvoeding van Wes-Kaap skryf:Eerstens wil ek mnr. Brian Schreuder geluk wens met sy permanente aanstelling as onderwyshoof. Baie geluk. Met u aanstelling nou bekragtig, wil ek sommer vir u &rsquo;n paar take gee om aan te werk.1. Moraal van opvoeders en beter kommunikasie met opvoeders is punt een. Die onlangse aankondiging dat leerlinge wat minstens 20% in wiskunde behaal en al hul ander vakke slaag, wel bevorder mag word, is baie laat met die opvoeders gekommunikeer. Twee dae voor die sluiting van die skooljaar.Teen daardie tyd was finale promosies al klaar en skielik moes bylaes oorgedoen word. N&aacute; al die harde werk van die jaar word opvoeders se werk n&eacute;t so ongedaan gemaak. Dit het vir opvoeders gevoel hulle is soos vloerlappe wat net gebruik word. As die departement van onderwys dit vroe&euml;r (tweede kwartaal al) aan die opvoeders gekommunikeer het, sou die opvoeders in daardie rigting gewerk het. Baie ouers voel ons het vir hulle gelieg, en nou moet ons pa staan vir die onvermo&euml; van die departement om beter met sy werkers te kommunikeer.2. Besoldiging van mense in waarnemende posisies: Dit is die beleid van die departement om net twee mense wat in waarnemende posisies is, te besoldig by skole waar daar meer as twee posisies is. Die ander mense werk vir ervaring, maar doen die werk in daardie posisie.Daar is mense wat meer as twee jaar waarneem, maar teen geen besoldiging nie. &rsquo;n Skool waar baie waarnemende posisies is, maak so &rsquo;n skool baie onstabiel. My oplossing: Die departement laat &ldquo;conversions&rdquo; toe sodat beurshouers onmiddellik permanent kan word. Hoekom kan die departement nie skole toelaat om sekere bevorderde posvlakke intern permanent te vul sonder dat dit geadverteer mag word nie? Dit sal net die proses bespoedig.