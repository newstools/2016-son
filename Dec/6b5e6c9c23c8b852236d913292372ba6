Derek Hanekom het op &rsquo;n vergadering van die ANC se nasionale uitvoerende komitee (NUK) vir &rsquo;n opskudding gesorg. Hanekom het &rsquo;n mosie van wantroue teen die ANC se president, Jacob Zuma, ingedien. Dit het die slagordes opgestel tussen die pro- en anti-Zuma-faksie in die NUK. Die mosie is uiteindelik afgestem, maar dit het die diep klowe in die party se leierskorps blootgel&ecirc;. Party ANC-lede het Hanekom verguis daarvoor dat hy dit durf waag het om Zuma te probeer ondermyn, maar opposisiepartye en ander ANC-ondersteuners het sy waagmoed ondersteun.