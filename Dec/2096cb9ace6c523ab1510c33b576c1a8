TERWYL die Stad Kaapstad se watervlakke steeds daal, het &rsquo;n gebarste waterpyp Rissik&shy;straat in Parowvallei Dinsdag laat verspoel. &rsquo;n Inwoner, Stephanie Jacobs, s&ecirc;: &ldquo;Dis die derde keer vanjaar dat die waterpyp bars en dan kom hulle eers n&aacute; twee ure om dit reg te maak.&ldquo;Die hele pyp is nie vervang nie, want dit was glo te laat om dit te doen. &ldquo;Ek dink dit kan miljoene liters water wees wat verlore gaan.&rdquo;Verder kla Jacobs dat die klomp water skade aan haar eiendom veroorsaak het. &ldquo;My elektriese control-boks van my hek bly breek. Dit kos my R10 000 om dit reg te maak. Maar die Stad Kaapstad weier om my geld terug te betaal,&rdquo; s&ecirc; &rsquo;n ongelukkige Jacobs. Sy is ook ontsteld dat die werkers &rsquo;n hele gemors voor haar huis gelos het toe hulle klaar gewerk het.&ldquo;Dit voel net die Stad Kaapstad gee nie om nie,&rdquo; reken sy. Die pad was so vol gratis water dat die bure glad bakke gevul en weggedra het vir hul tuine. Teen druktyd was die Stad Kaapstad se kommentaar nog nie gereed nie aangesien die betrokke amptenare nie beskikbaar was nie. Die Stad Kaapstad het wel in &rsquo;n verklaring ges&ecirc; dat die gekombineerde damvlakke met &rsquo;n verdere 1,6% gedaal het tot 48,1%.Die poging is dat inwoners waterverbruik op winter-gebruiksvlakke moet kry van 800 miljoen liter &rsquo;n dag. Tussen 19 en 25 Desember was dit &rsquo;n gemiddelde syfer van 835 miljoen liter &rsquo;n dag. Inwoners word gevra om watergebruik minimaal te hou sodat daar genoeg water sal wees tot die volgende winterre&euml;nvalseisoen.