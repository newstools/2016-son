EEN van die staatsge&shy;tuies in die Caydene Ruiters-moordsaak het gister in kruisondervraging behoorlik gesukkel.Craig Morgan, een van die klaers, het in die Baaise hooggeregshof getuig.Caydene (2) se kort lewe is wreed be&euml;indig toe sy op 14 Desember verlede jaar buite haar ouerhuis in Sagittariusstraat, Barcelona, doodgeskiet is.Marcus Malgas (25) en Gregory van Staden (30), die twee beskuldigdes, het glo voor die gesin se huis op &rsquo;n groep mense geskiet en Caydene getref.Hul verhoor het Dinsdag &shy;begin. Albei staan tereg op een aanklag van moord, ses van poging tot moord, twee van die onwettige besit van &rsquo;n vuurwapen en twee van die onwettige besit van ammunisie.Morgan, wat met sy hande agter sy rug gevou in &rsquo;n sagte stem gepraat het, se weergawe van wat die oggend van die voorval gebeur het, was onsamehangend.Hy het erken hy was die oggend van die gebeure nog babelas en kan nie alles onthou nie.Hy het eers aan Peet Schoonraad, vir die verdediging, ges&ecirc; hy het Van Staden en Malgas di&eacute; oggend in die straat sien afkom.Net daarna het hy ges&ecirc; hy weet nie wie die persoon is wat saam met Van Staden na hulle aangekom het nie.Morgan het ook gesukkel om te verduidelik presies waar een van die ander klaers gedurende die skietery gestaan het.Hy het eers na sy regterkant gewys en toe sy weergawe verander deur te s&ecirc; die persoon het aan sy linkerkant gestaan.Morgan het ook telkens Schoonraad se vrae ontduik deur na &rsquo;n ander deel van die voorval te verwys.Regter Onika van Papendorp het hom later berispe en ges&ecirc; hy moet mooi na Schoonraad se vrae luister en nie allerhande ander vrae beantwoord nie.&ldquo;Alles kom nie vir my baie duidelik deur nie. Ons was nie daar toe die voorval plaasgevind het nie. As jy nie vir ons die gebeure reg kan verduidelik nie, sal ek nie verstaan wat jy bedoel nie,&rdquo; het Van Papendorp ges&ecirc;.Op di&eacute; stelling het Malgas geglimlag, aan Van Staden gestamp en met sy o&euml; na Morgan gewys waarna hulle spottend na hom gekyk het.Die verhoor duur vandag voort.