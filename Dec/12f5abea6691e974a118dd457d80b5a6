SWEMMERS word gewaarsku om ekstra versigtig te wees met die supersterk seestrome wat tans met die nuwemaan gepaardgaan.Volgens die nasionale seereddingsinstituut (NSRI) se woordvoerder, Craig Lambinon, sal hooggety ho&euml;r as normaal wees en die laaggety laer as normaal.Die afgelope Maandag moes 14 mense by onder meer Clifton, Bakoven, Kampsbaai en Melkbosstrand gered word.Die springgety het gister begin en sal tot Maandag voortduur.Lambinon het swemmers gemaan om net na strande toe te gaan waar menseredders aan diens is.&ldquo;Die belangrikste ding om te onthou wanneer jy in &rsquo;n trekstroom vasgevang word, is om kalm te bly en jou hande te waai sodat mense jou kan sien,&rdquo; is Lambinon se raad aan swemmers. &ndash; News24