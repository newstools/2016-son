MET die hofsaak pas verby en die moordenaars agter tralies kan die vermoorde Caydene Ruiters se ouers uiteindelik aangaan met hul lewe.&ldquo;Ek dank die Here dat die hofsaak tot &rsquo;n einde gekom het. &ldquo;My kind het waarlik justice gekry en daaroor is ek bly,&rdquo; s&ecirc; Davidene Ruiters, Caydene se ma.Ricardo Windvogel, Caydene se pa, s&ecirc; sy skouers voel lig, want dis asof die swaar gewig wat daarop gerus het, afgegly het die oomblik toe sy kind se moordenaar lewenslank tronk toe gestuur is.&ldquo;Ons is tevrede met die vonnis, maar niks sal ooit ons kind terugbring nie.&rdquo;Di&eacute; twee s&ecirc; hulle het nie een oomblik getwyfel dat die moordenaars sou kry wat hulle verdien nie.&ldquo;Daarvoor is ons geloof in die Here te sterk. &ldquo;Ons het op Hom vertrou en geweet hulle sal nie loskom nie,&rdquo; vertel Ruiters. Hulle s&ecirc; dit was verskriklik traumaties om in die hof te moes getuig.Windvogel s&ecirc;: &ldquo;Dit was &rsquo;n baie emosionele ervaring. &ldquo;Ek moes my kop bymekaar hou &ndash; nie net vir myself nie, maar ook om die ander getuies moed te gee om voort te gaan.&ldquo;Ek is so verlig alles is verby.&rdquo;Ruiters voeg by sy was ook &rsquo;n emosionele wrak.&ldquo;Die ding wat my die ergste ontstel het, is dat ek in daardie hof moes sit en in my kind se moordenaars se gesigte moes vaskyk sonder om &rsquo;n teken van remorse daar te sien.&rdquo;Volgens Ruiters het Marcus Malgas, een van die moordenaars, glo vir sy regsverteenwoordiger, Peet Schoonraad, ges&ecirc; hy voel baie sleg oor wat gebeur het. &ldquo;Hoe kan hy s&ecirc; hy is jammer, maar daar wys absoluut niks op sy gesig nie en waarom kon hy dit nie self vir ons s&ecirc; nie?&rdquo; wil sy weet terwyl die trane weer in haar o&euml; opdam.&ldquo;Hy het my pa ge-disrespect daar in die hof en hom lelike woorde toegesnou. &ldquo;Dis dan Caydene se oupa, so hoe kan hy s&ecirc; hy voel sleg?&rdquo;Op die vraag of hulle ooit in staat sal wees om hul kind se moordenaars te vergewe, skud Ruiters net haar kop.&ldquo;Ek glo nie ek kan dit doen nie. As my kind nog siek was, kon ek my voorberei op haar dood, maar sy is so skielik van ons weggeneem. &ldquo;Nee, ek is ver van vergewe af.&rdquo;Ruiters s&ecirc; haar hart is ook te seer omdat sy nooit weer &rsquo;n kind sal kan h&ecirc; nie.&ldquo;Ek is toegemaak n&aacute; Caydene se geboorte en dit was ek en Ricardo se enigste kind saam. Dis nie dat ons vir Caydene wil replace nie, maar ons sal nooit weer &rsquo;n kind saam h&ecirc; nie en dis wat my die hartseerste maak.&rdquo;Sy voeg by: &ldquo;Ek sit elke dag met die scar van haar geboorte, maar daar is geen kind nie. &ldquo;My oudste kind is permanent angstig en wil nie eens in &rsquo;n taxi klim nie. &ldquo;Daai ouens sal nooit weet wat hulle aan ons gesin gedoen het nie.&rdquo; Di&eacute; ouers, wat Woensdag die eerste jaar van Caydene se dood herdenk het, s&ecirc; Desember sal vir hulle nou nooit weer dieselfde wees nie.&ldquo;Dit was nie vir ons &rsquo;n lekker dag nie. Ek wou Woensdag nie eens opstaan nie en het maar die wasgoed gewas om my kop besig te hou,&rdquo; s&ecirc; Ruiters.&ldquo;Ons sien nie eens uit na Kersfees nie. &ldquo;Ons gaan maar net kerk toe, kom eet wat daar is en gaan slaap,&rdquo; vertel Windvogel.&ldquo;Ons albei gaan nog vir therapy omdat ons sukkel om te slaap, maar ons hoop dat die seer tog eendag sal verminder.&rdquo;Marcus Malgas (24) en Gregory van Staden (30) is skuldig bevind aan haar moord en tien ander klagte, en is albei tot lewenslange tronkstraf gevonnis.