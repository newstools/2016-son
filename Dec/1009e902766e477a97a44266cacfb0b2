WENDY van Willing, die vrou van &rsquo;n begrafnisondernemer in die Metro, het &rsquo;n Kersfees agter tralies vrygespring. D&iacute;t toe sy Dinsdag in die Baaise handelshof gevonnis is tot drie jaar tronkstraf wat vir vyf jaar opgeskort is, asook 12 maande korrektiewe toesig.Landdros Johannes Claassen het gelas dat Van Willing in di&eacute; tydperk in huisarres moet bly en 16 uur per week gemeenskapsdiens moet verrig soos wat haar mediese toestand dit toelaat.Lineen Swarts, Van Willing se prokureur, het vroe&euml;r uitgewei oor Van Willing se mediese toestand: &rsquo;n rugoperasie, depressie, diabetes en ho&euml; bloeddruk.Di&eacute; vonnis kom nadat Van Willing, wie se man, Brian, die eienaar is van Van Willing Funerals in Uitenhage, vroe&euml;r vanjaar skuld beken het op agt klagte van bedrog en twee klagte wat verband hou met die oortreding van artikel 9 van die Wet op Vrederegters en Kommissarisse van Ede.Sy het tussen 2008 en 2013 altesame agt begrafnispolisse op fake familielede se name &ndash; Pieter Muller, Gayland van der Byl, Cyril Rayners, David Knowles, Malcolm van Noie, Gerald Dayce, Dora Kayster en Vernon Williams &ndash; uitgeneem en altesame R107 050 ge&euml;is.