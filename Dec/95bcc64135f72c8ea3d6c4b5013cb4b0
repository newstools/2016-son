DIE ooievaar was volgens die Oos-Kaapse gesondheidsdepartement glad nie besig op Kersdag nie.Sizwe Kupelo, &rsquo;n departementele woordvoerder, s&ecirc; net 87 babas is op Kersdag in die provinsie gebore.Van di&eacute; pienkvoete was 45 manlik en 42 vroulik.In die Nelson Mandelabaai-metro is 11 seuns en 14 meisies gebore.Dit was die meeste in die hele provinsie.In die Buffalostad-metro het 24 babas op Kersdag die lig gesien.Volgens Kupelo is die volgende Kersdag-geboortes in die provinsie se distrikte aangeteken: Amathole (17 babas), Alfred Nzo (6), Joe Gqabi (2), OR Tambo (4) en Sarah Baartman (9).Hy het die Dora Nginza-hospitaal uitgelig en ges&ecirc; sewe babas, van wie een manlik en ses vroulik is, is in di&eacute; hospitaal gebore.Ander hospitale wat deur Kupelo genoem is, is Frere (nege babas), Butterworth (agt) en Cecelia Makiwane (ses).Die SAUK het berig die meeste babas is in Gauteng gebore met 93 meisies en 121 seuns wat hul eerste asem op Kersdag geskep het.Dit bring die totaal van Kersdagbabas landwyd op meer as 450 te staan, berig die SAUK.Die Oos-Kaap het die minste nuwelinge verwelkom.