Amorey, die jongste dogter van&nbsp;7de Laan&nbsp;se Welman-gesin, is soms rebels en haar pa se oogappel. Sy bevraagteken alles&nbsp;en is propvol energie. Kirsten Raath, die aktrise wat haar rol vertolk, vertel daar is verbasend baie ooreenkomste tussen haarself en die karakter.&ldquo;Ek het nie so baie energie soos sy nie. Sy is positief en ek dink ek ook. Sy sit haar kop op 'n blok&nbsp;&ndash; as sy 'n doelwit gestel het, sorg sy dat dit realiseer. Ek is ook so.&rdquo;Kirsten het geen formele opleiding nie en vertel dit was blote geluk dat sy die rol in 7de Laan gekry het. Sy wou van kleins af in die kunste wees, maar sy was nie lief vir skool nie.&ldquo;Ek het in 'n baie kunssinnige en musikale gesin groot geword. Ek en my boetie is al twee culture babies.&ldquo;Ek het nooit van skool gehou nie. Ek het van graad 1 tot graag 3 elke dag gehuil, daarna net naweke. Ek het hard gewerk. Ook vir my ma hulle ges&ecirc; hulle moet my home school. As mense vir my s&ecirc; hulle verlang terug skool toe, verstaan ek dit glad nie.&rdquo;Tog het sy besef skool is noodsaaklik. Haar advies aan ander kinders wat ook niks van skool hou nie? &ldquo;Ek het altyd vir my self ges&ecirc; dat skool 'n middel tot 'n doel is. Skool is vir niemand anders as jouself nie en dit vorm die basis van die res van jou lewe. So set the bar of your school days, to how you want the res of your life to be.&rdquo;Kirsten is op Pietersburg gebore, maar die gesin het later Nelspruit toe getrek en dis ook waar sy op skool was. In haar matriekjaar het sy in Pretoria se Staatsteater opgetree in die Afrikaanse musiekuitvoering Reik na die sterre. Die agent Jennis Williams van Talent etc het haar op die verhoog gesien en haar genooi om by die agentskap aan te sluit. Die rol in 7de Laan is haar eerste groot rol.Daai eerste dag op die stel van&nbsp;di&eacute; sepie, 3 Mei vanjaar, was vir haar baie spesiaal, want dit was ook haar 20ste verjaardag. Sy het darem voor die tyd geweet wie die akteurs was wat die rolle van haar pa en ma speel, want sy het David Rees se naam geken en sy het vir Deirdre Wolhuter gesien in die fliek Vir Altyd.Sy is lief vir die mense by 7de Laan en s&ecirc; hulle is regtig soos 'n familie. Sy wend haar tot kollegas vir leiding&nbsp;en maak veral staat op&nbsp;Carina Nel, wat die rol vertolk van haar suster, Alexa: &ldquo;Sy is my klankbord en ek gaan na haar vir raad.&rdquo; - sarie.com&nbsp;