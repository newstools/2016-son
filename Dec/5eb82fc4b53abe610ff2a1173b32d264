VERBRUIKERS word gemaan om uiters versigtig te wees in die Kerstyd. Di&eacute; tyd van die jaar is die rowers op hul ergste. Soos wat die armoede toeneem, so neem die misdaad mos toe. En die indiensnemingsyfers lyk juis nie goed nie. Sommige werkloses maak dus jag op diegene wat werk het. Werkers wat bonusse of vakansiegeld kry, word gewaarsku om nie groot bedrae by OTM&rsquo;s te trek nie. Betaal liewers met jou kaart in die winkels of doen &rsquo;n elektroniese oordrag na mense se bankrekeninge toe.Moet ook nie groot bedrae by jou h&ecirc; as jy met die trein of minibus-taxi ry nie. Bowenal moet jy nie van openbare vervoer gebruik maak as jy te veel gedrink het nie.Wees bedag op diegene wat jou uit jou geld wil con. Hulle kom met allerhande slu maniere. Hulle staan gewoonlik by OTM&rsquo;s, maar hulle kan jou ook op die internet teiken.Ons samelewing gaan gebuk onder erge geweld met elke Jan Rap en sy maat wat &rsquo;n vuurwapen dra. Die polisie het belowe om in die feestyd meer hulpbronne in te span, maar ons weet dat hulle nie oral kan uitkom nie.Motoriste moet ook liewer brandpunte vermy waar motorkapings voorkom. Moenie jou Kersgeskenke, selfone en waardevolle items aan die passasierskant van jou motor sit nie. Sit dit in die bagasiebak en maak seker dis gesluit.Maak ook seker jy het die noodnommers, insluitend jou bank se oproepsentrum, by jou. Sit dit op jou foon en skryf dit op &rsquo;n stuk papier wat jy by jou hou. Maak ook seker jy het familielede se nommers byderhand ingeval jy hulle in noodgevalle moet bel.Ons kan ook die polisie van hulp wees deur ons o&euml; en ore oop te hou. As jy iets verdags sien, moenie skroom om die polisie te bel of te nader nie. Jy red dalk net &rsquo;n lewe ...