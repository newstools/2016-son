&lsquo;n Voormalige politieke spindokter, Steven Otter, is vroeg vanoggend in sy huis vermoor. Otter was onder meer woordvoerder vir die Onafhanklike Demokrate en die burgemeester van Kaapstad, Patricia de Lille, tydens haar termyn as Wes-Kaapse minister van maatskaplike ontwikkeling. Hy was tot nou deel van die span in die Kaapse stadsraad wat werk aan die MyCiti-projek. Netwerk24 berig inbrekers het glo omstreeks 04:00 deur &rsquo;n badkamervenster toegang tot sy huis verkry. Hy was tuis en het die betreders gekonfronteer. 'n Struweling het uitgebreek en Otter is met 'n skerp voorwerk naby sy hart gesteek. Hy is op die toneel dood. Die aanvallers het die huis daarna deursoek en toe van die toneel gevlug. Otter het glo skaars &rsquo;n week gelede na sy nuwe huis in Claremont verhuis.&nbsp; Politici saam met wie hy gewerk het, het met skok gereageer op sy dood. "Ek het hom altyd my pavement special genoem, omdat hy so kaalvoet geloop het," s&ecirc; De Lille. &ldquo;Hy was 'n unieke mens. Hy het die mooiste dogter, Mia. Sterkte aan sy familie en vriende, dit is 'n groot skok. Ai, die misdaad." - Netwerk24