Mia van Port Elizabeth skryf:As &rsquo;n ma wat self &rsquo;n kind aan die dood moes afstaan, bloei my hart vir Caydene Ruiters se ouers.Ek het nou weliswaar nie my kind op so &rsquo;n wrede wyse verloor nie, maar ek ken die pyn en ek wil net s&ecirc; ek voel dit saam met julle.My seuntjie is ook so skielik van my weggeneem.Hy was drie jaar oud en het eendag uit die bloute &rsquo;n asma-aanval gehad.Dit het letterlik net twee minute geduur toe is hy weg. Ons het nie eens kans gehad om totsiens te s&ecirc; nie.Dit was op 5 September presies twee jaar gelede.Aanvanklik het ek gedink ek sal nooit oor my kind se dood kom nie. Ek het snags in my bed gel&ecirc; en dit het gevoel asof die rou snikke my bors uitmekaar gaan skeur. My man het net stil geword en al hoe meer van my en ons twee dogters weggedryf. Ons gesin het heeltemal uitmekaar geval, maar een ding het dieselfde gebly: Ons vertroue in God.Ek en my man het op &rsquo;n dag besluit dinge kan nie meer so aangaan nie en het saam met ons kinders voor die Here gepleit en gevra vir sy vertroosting.Dit het lank geneem, maar daardie vertroosting het uiteindelik gekom. Ek s&ecirc; nie ek sal ooit my kind vergeet nie, want dit is geheel en al onmoontlik, maar ek kon uiteindelik sy dood aanvaar en dit verwerk.Dit voel miskien nie vandag vir julle so nie, maar glo my, dinge sal beter word. Vertrou net op die Here.