DIE swemuitstappie van &rsquo;n groep seuns van Motherwell het Dinsdag lelik skeefgeloop toe twee van hulle in die Swartkops&shy;rivier by Redhouse verdrink het. Brenhan Metune, die distrikshoof van die Metro se nooddienste, het die tragiese nuus aan Son bevestig. Volgens Metune het die voorval Dinsdagmiddag gebeur toe &rsquo;n groep seuns na die ander kant van die rivier geswem het. &ldquo;Twee van die seuns het in die water gesukkel en &rsquo;n groep seuns wat langs die rivier gesit het, het dit gesien. &ldquo;Hulle (die groep seuns) het hulp gaan soek, maar toe hulle terugkom, het albei seuns in die water verdwyn,&rdquo; het Metune ges&ecirc;. Hy het bygevoeg dat die nooddienste kort daarna ingelig is oor die verdrinking. Nelson Mandelabaai se waterreddingspan was een van die eerste nooddienste op die toneel. &ldquo;Die polisie se duikeenheid het daarna dadelik in die water begin met hul soektog na die seuns.&ldquo; &rsquo;n Helikopter het ook sy rondes gedoen rondom die rivier, maar die waterkleur was te donker.&rdquo; Dinsdagmiddag om 14:49 het duikers die lyk van &rsquo;n 9-jarige seun op die rivierbodem gevind en gistermiddag di&eacute; van &rsquo;n 15-jarige seun. Volgens Metune het die seuns le&euml; tweeliter-bottels om hul lyf vasgebind het voordat hulle in die water geswem het. &ldquo; &rsquo;n Le&euml; 500 ml-bottel is in die 9-jarige se onderbroek gevind.&rdquo;Le&euml; bottels het ook naby &rsquo;n boei in die water gedryf. Konst. Mncedi Mbombo, &rsquo;n polisiewoordvoerder, was gister bewus van die voorval, maar het nie veel inligting oor die verdrinking gehad nie. Al wat hy kon bevestig, is: &ldquo; &rsquo;n Negejarige seun se lyk is gevind.&rdquo;