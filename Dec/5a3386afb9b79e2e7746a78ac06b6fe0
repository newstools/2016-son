EEN van die staatsgetuies in die Caydene Ruiters-moordsaak het gister kat en muis met die hof gespeel.Eon Darries, een van die sewe persone op wie daar glo die oggend van Caydene se moord geskiet is, het in die Baaise hooggeregshof getuig.Darries, &rsquo;n selferkende lid van die Gaza-bende, het in kruisondervraging telkens sy weergawe oor sy betrokkenheid by di&eacute; bende verander.Sy weergawe in die hof het ook verskil van wat hy in die polisieverklaring geskryf het.Darries het eers erken hy is &rsquo;n lid van die Gaza-bende aangesien hy &ldquo;saam met hulle beweeg&rdquo;.Hy het ook erken hy was die Saterdagaand voor die moord op Caydene saam met di&eacute; bendelede toe daar &rsquo;n skietvoorval met die 16 Honde-bende uitgebreek het.Peet Schoonraad, vir die verdediging, het vir Darries gevra of &rsquo;n mens outomaties &rsquo;n lid van die Gaza-bende word as jy saam met hulle loop, waarop hy &ldquo;ja&rdquo; geantwoord het. Kort daarna het Darries egter ges&ecirc; hy was nie &rsquo;n lid van &rsquo;n bende toe Caydene geskiet is nie, hoewel Caydene dood is twee dae nadat hy met die Gaza-bende geloop het. Darries het hierna weer ges&ecirc; &rsquo;n mens word &rsquo;n lid van die Gaza-bende as jy saam met hulle loop. Schoonraad het Darries se polisieverklaring aan die hof voorgelees waarin hy twee keer s&ecirc; hy is nie &rsquo;n lid van enige bende nie. Hy het geskryf hy is net &rsquo;n huis-inbreker en het niks met bendes te doen nie.Die verhoor duur vandag voort.