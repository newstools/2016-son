&ldquo;EER jou vader en jou moeder en jou dae sal verleng word.&rdquo;Dis die woorde wat &rsquo;n eeu oue ouma elke dag van haar lewe toepas.Maria Monding het verlede Vrydag &rsquo;n volle 100 jaar oud geword.Die ouma is tuis in The Home of the Elderly, &rsquo;n tehuis in Eersterivier.Monding vertel: &ldquo;In die 100 jaar dat ek lewe, het ek baie geleer. Ek was nog nooit onbeskof met my ouers of medemens nie en ek dink dit is juis daarom dat my dae deur die Man van Bo verleng is.&rdquo;Sally Leukes, die ouma se verpleegster, het laggend vertel hoe kort van draad Ouma soms kan wees.&ldquo;Sy is &rsquo;n baie stil en rustige mens, maar as sy eers vir jou &rsquo;n ding wil s&ecirc;, gaan jy dit hoor. Sy het haar manier van dinge doen en wil nie graag gehelp wees nie.&rdquo; Irene Huyser, &rsquo;n barmhartige Samaritaan, het besluit om die ouma se eeu van lewe te vier met &rsquo;n watertand-ete.Huyser het na verskeie besighede in en rondom Eersterivier gegaan om vir donasies te vra sodat hulle ouma Monding se dag ekstra spesiaal kon maak.Sondag het bejaardes laggend by hul bereide tafels aangesit terwyl &rsquo;n sang-item gelewer is.Die ouma het ook versoek dat hulle asseblief vir haar &ldquo;I Trust Where I Cannot See&rdquo;, haar gunsteling- gesang, moet sing.Monding kon haar smile en dans nie inhou toe almal vir haar &ldquo;Happy Birthday&rdquo; begin sing nie.Huyser s&ecirc; dit maak haar hart bly om te sien dat Ouma so bly en dankbaar is vir die dag.Sy s&ecirc;: &ldquo;Ek het &rsquo;n liefde vir ou mense. Hul geliefdes skryf hulle soms af, maar my hart is vol geluk en liefde vir die liewe ouma.&rdquo;