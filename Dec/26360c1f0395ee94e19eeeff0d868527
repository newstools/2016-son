DIE nuwe addisionele hof in die Overstrand se eerste jaar was &rsquo;n dawerende sukses, s&ecirc; die munisipale bestuurder.Die hof se deure het net &rsquo;n bietjie meer as ? jaar gelede geopen en byna 5 000 sake is reeds deur di&eacute; hof aangehoor.Sake wat verband hou met verkeerswetgewing, munisipale verordeninge sowel as bouregulasies en stadsbeplanning dien voor di&eacute; hof. Volgens die munisipale bestuurder van die Overstrand in Hermanus, Coenie &shy;Groenewald, kan die waarde van munisipale wetgewing nie oorbeklemtoon word nie.&ldquo;Dit verseker dat sekere gedrag of optredes verbied en gestraf kan word wanneer daar nie aan &rsquo;n verbod gehoor gegee word nie.&ldquo;Oortredings ingevolge munisipale wetgewing, met inbegrip van verordeninge, word omskryf as enige handeling of versuim wat ingevolge die Strafproseswet vervolg kan word.&ldquo;Derhalwe is enige verordening wat deur ? munisipale raad goedgekeur is, net so kragtig as nasionale en provinsiale wetgewing.&rdquo;Volgens Groenewald is die addisionele hof gevestig met die doel om te verseker dat die publiek gehoor gee aan munisipale wetgewing en om seker te maak dat, in die geval van oortredings, die nodige stappe geneem word om die saak reg te stel.&ldquo;Baie toegegroeide persele wat &rsquo;n brandgevaar inhou &ndash; dis &rsquo;n oortreding van Overstrand se verordening op brandveiligheid &ndash; is nou skoongemaak.&rdquo;Mense wat versuim om aan &rsquo;n bevel van die hof te voldoen kan gestraf word met gemeenskapsdiens, &rsquo;n boete en/of gevangenisstraf; opgeskorte vonnis en &rsquo;n waarskuwing.