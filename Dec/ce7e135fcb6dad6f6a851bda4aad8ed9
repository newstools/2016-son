DIE Stormers en WP is te koop &ndash; insluitend &aacute;l die spelers en die oefenveld in Bellville.Chris van Zyl, een van twee likwidateurs wat deur die hooggeregshof in Kaapstad aangewys is om WP Rugby te verkoop, het gister bevestig hulle is by magte om geld te leen en hulle doen hul bes om geld in te samel om die spelers, afrigters en werknemers se Desember-salaris te betaal.&ldquo;Dit sal ook hul werkkontrakte beskerm,&rdquo; het hy bygevoeg.Di&eacute; wending volg op die uitspraak Dinsdag in die hooggeregshof in Kaapstad waarin WP Rugby (Edms.) Bpk., die sakevleuel van die WP Rugbyunie, finaal gelikwideer is.Regter Ashley Binns-Ward het die aansoek deur die WP Rugbyunie verlede Maandag aangehoor. Regter Dennis Davis het die uitspraak namens regter Binns-Ward gelewer. Aerios, een van WP Rugby se krediteure wat ook &rsquo;n eis vir R72 miljoen teen hom ingedien het, het die likwidasie teengestaan. Hy gaan teen die uitspraak appelleer.Die eis spruit uit beweerde kontrakbreuk omdat WP Rugby na bewering sonder die medewete van Aerios, sy handelsvennoot, met borge kontrakte gesluit en advertensieruimte &ndash; waarvoor Aerios miljoene betaal het &ndash; daarby verkoop het.Die hof het die likwidateurs Van Zyl en Dallie van der Merwe aangewys om enige bates van WP Rugby te verkoop en beveel geen nuwe kontrakte wat die bestuur goedgekeur het, mag voortgesit word nie.Die WP Rugbyunie het &rsquo;n belang van 75% in WP Rugby gehad terwyl Remgro Sport Investments (RSI) &rsquo;n belang van 25% besit het.Di&eacute; aandele is nou niks werd nie, het Van Zyl bevestig. Van Zyl bevestig ook hulle sal als in hul vermo&euml; doen om die borge in die toekoms te beskerm.&ldquo;Ons is besig om &rsquo;n geskikte koper te vind om WP Rugby se sake te beskerm. &ldquo;Dan eers sal die nuwe eienaars in staat wees om kontrakte met die borge en ander aandeelhouers voort te sit.&rdquo;Volgens Van Zyl sal hulle alle huidige kontrakte beskerm en daar sal &rsquo;n Stormers-span aangewys word op voorwaarde dat &ldquo;ons &rsquo;n geskikte koper vind. Ons onderneming as likwidateurs is om die besigheid as &rsquo;n lopende saak te hanteer.&rdquo; &ndash; Netwerk24