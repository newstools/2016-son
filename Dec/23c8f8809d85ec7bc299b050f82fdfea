&rsquo;N PASTOOR van die Zion Christian Church (ZCC) in Butterworth in die Oos-Kaap is Vrydag op &rsquo;n klag van verkragting deur die polisie aangekeer.ANA berig kapt. Jackson Manatha, &rsquo;n polisiewoordvoerder, het ges&ecirc; die 43-jarige pastoor het na bewering &rsquo;n 18-jarige vrou verkrag.Volgens Manatha het die pastoor glo die vrou verlede Woensdag na &rsquo;n brug geneem om haar in die rivier te gaan was.D&iacute;t aangesien sy volgens die pastoor siek was.Manatha s&ecirc;: &ldquo;Die verdagte het die vrou met tradisionele medisyne gewas en daarna glo haar privaat dele betas.&ldquo;Daarna het hy haar in &rsquo;n voertuig na haar huis geneem, maar haar 16:30 weer kom haal en na &rsquo;n shack in die Ibika-township in Butterworth geneem.&rdquo;Daar het die pastoor haar glo beveel om haar klere uit te trek en op &rsquo;n bed te l&ecirc;, waarna hy haar na bewering verkrag het. Hy het haar later huis toe geneem en sy het haar suster oor die beweerde verkragting ingelig.Die pastoor is aangekeer en &rsquo;n saak van verkragting is by die Msobomvu-polisiekantoor aanhangig gemaak.Die verdagte verskyn vandag in die Butterworth-landdroshof.