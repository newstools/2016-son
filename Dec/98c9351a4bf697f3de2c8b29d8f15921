HAAI, Sonlanders! Vandag plaas ons &rsquo;n kortverhaal van CHRISTO MEYER. Hy noem dit Seksuele Teisteraar. Lekker lees!Chanelle hou nie van die manier waarop Siegfried na haar staar nie. Dit lyk asof hy haar kan uittrek met sy groot, wellustige o&euml;. Hy laat haar so ongemaklik voel dat sy liggies begin bewe. Sy het hom al hoeveel keer gevra om haar uit te los, maar elke keer val haar woorde op dowe ore. Hy is so knaend soos die minister van sport oor transformasie in rugby.&ldquo;Hallo, oulik,&rdquo; s&ecirc; Siegfried en vryf besitlik oor haar wang. &ldquo;Hoe lyk dit met &rsquo;n soentjie?&rdquo;Chanelle klap sy hand weg en gee &rsquo;n paar tre&euml; agteruit.&ldquo;Wat is dit met jou?&rdquo; vra sy vererg. &ldquo;Hoekom los jy my nie uit nie?&rdquo;Hy gee &rsquo;n wrang glimlag. &ldquo;Moet jy alewig so difficult wees? Wat is &rsquo;n soentjie tussen kollegas?&rdquo;&ldquo;Kry dit in jou kop, Siegie. Ek wil nie h&ecirc; jy moet aan my soen nie.&rdquo;&ldquo;Kom nou, Chanelle. Ek weet jy wil. Jy speel net hard to get.&rdquo;&ldquo;In your dreams. Ek lol nie met getroude mans nie. Wat dink jy van my?&rdquo;&ldquo;Ek sal geduldig wees met jou. Jy sal nog ingee. Dis net &rsquo;n kwessie van tyd.&rdquo;&ldquo;Jy moet seker mal wees. Jy kan gerus jou kop laat lees.&rdquo;Sy sug verlig toe hy omdraai en fluit-fluit by die stoorkamer uitstap. Die vermetelheid. Die man is so vol van homself. Hy moenie dink sy is &rsquo;n goedkoop flerrie nie. Wat sal hom makeer? Het hy dan geen respek vir sy huwelik nie? As hy nie ophou om by haar aan te l&ecirc; nie, sal sy geen ander keuse h&ecirc; as om hom by die tak&shy;bestuurder te verkla nie.Hy moenie dink omdat hy &rsquo;n supervisor is, kan hy aan haar vat nes hy wil nie. Steur die man hom dan nie aan die stories wat mense oor hom versprei nie? Dat hy onder &rsquo;n donker wolk weg is by sy vorige werk, glo weens seksuele teistering nie. Sy ken nie &aacute;l die besonderhede nie, maar sy sal nie verbaas wees as Siegfried hom wel aan wangedrag in die werkplek skuldig gemaak het nie. Teetyd in die kantien sit Chanelle langs haar goeie vriendin Amy en koffie drink. &ldquo;Weet jy, Amy, Siegfried werk so op my kerrie. Hy wou my weer vanoggend in die stoorkamer soen. &ldquo;Ek weet nie of hy net aspris is en of hy sukkel om sy hormone te beheer nie.&rdquo;&ldquo;Hormone se gat,&rdquo; s&ecirc; Amy en stort byna van die koffie op haar uniform. &ldquo;Siegie is uitgelaat, plain en simple.&rdquo;&ldquo;Het hy sy luck met jou ook ge-try?&rdquo; vra Chanelle.&ldquo;Meer as een keer. En van die ander meisies in die deli het ook al met hom te doen gekry. Daai man is &rsquo;n probleem.&ldquo;Iemand sal iets moet doen om hom te stop. Niemand weet waartoe hy in staat is nie.&rdquo;&ldquo;Miskien moet ons &rsquo;n bietjie met die manager gaan praat,&rdquo; stel Amy voor.&ldquo;Goeie idee,&rdquo; beaam Chanelle. &ldquo;Kom ons doen dit sommer vandag nog.&rdquo;Toe Chanelle tydens middagete haar ontevredenheid teenoor Shirley Ockhuys uitspreek, kyk die takbestuurder van die kettingwinkel haar skeef aan.&ldquo;Is jy seker van jou feite?&rdquo; vra Shirley.&ldquo;Ek sal mos nie so iets uit my duim suig nie. Hier sit Amy langs my. Sy kan ook daarvan getuig.&rdquo;&ldquo;Ek weet darem nie so mooi nie,&rdquo; sak Shirley af. &ldquo;Miskien interpreteer julle net Siegfried se vriendelikheid verkeerd. Hy lyk vir my heel ordentlik.&rdquo;Chanelle kyk met ongeloof na Amy. Hoekom cover die manager so vir Siegfried? Die vrou aanvaar sommer net hy het niks verkeerd gedoen nie.Sy staan op en loop sonder &rsquo;n verdere woord by die kantoor uit. Amy is kort op haar hakke.&ldquo;Kan jy dit glo?&rdquo; vra Chanelle toe hulle in die gang af loop. &ldquo;Daai vrou wil niks van Siegfried weet nie.&ldquo;Die minste wat sy kan doen, is om ondersoek in te stel. &ldquo;Siegie moet op sy plek gesit word voordat dinge te ver gaan.&rdquo;Die dae stap stadig aan. Siegfried probeer om elke hoek en draai om vir Chanelle vas te druk. As sy hom wegstoot, lag hy haar in haar gesig uit. &ldquo;Eendag is eendag,&rdquo; s&ecirc; hy op &rsquo;n Woensdag nadat sy hom weer die koue skouer gegee het. &ldquo;Eendag is eendag.&rdquo;Toe sy dit nie meer kan hou nie, gaan kla Chanelle weer by Shirley. Nes die vorige keer lyk dit nie asof hul takbestuurder haar veel hieraan steur nie.&ldquo;As jy iets persoonliks teen Siegfried het, moet julle dit buite werksure uitsorteer, Chanelle. &ldquo;Ek het nie tyd vir jou valse aantygings nie.&rdquo;&rsquo;n Week later kom huil Amy een middag op Chanelle se skouer.&ldquo;Siegie het sy hand onder my skirt ingedruk,&rdquo; vertel sy hortend deur die trane. &ldquo;Ek weet nie meer wat om te doen nie.&rdquo;&ldquo;Nee! Kom ons gaan kantoor toe. Hierdie keer sal Shirley ons seker ernstig opneem.&rdquo;Maar weer doen Shirley Ockhuys niks aan die probleem nie.&ldquo;Julle moet nou ophou met jul nonsens. &ldquo;Siegfried het &rsquo;n vrou en twee kinders by die huis. &ldquo;Hy sal nooit aan &rsquo;n ander vrou vat nie.&rdquo;Die aand by die staff-paartie sien Chanelle hoe Siegfried haar onderlangs dophou. Hy walg haar so dat sy besluit om die geselligheid vroe&euml;r te verlaat. Sy sien nie kans vir sy wilde o&euml; op haar lyf nie.Die volgende oggend is daar &rsquo;n gespanne atmosfeer in die winkel. Chanelle kom dit agter die oomblik toe sy by die deur instap. Niemand lag en maak grappe soos ander oggende nie.&ldquo;Vreeslike ding wat gisteraand by die staff-paartie gebeur het, n&egrave;?&rdquo; praat Amy agter haar.Chanelle swaai om. &ldquo;Hoe nou?&rdquo; vra sy verbaas. &ldquo;Ek dink jy weet.&rdquo;&ldquo;Nee, ek is mos vroeg weg.&rdquo;Op daardie oomblik kom Shirley verbygestap. &ldquo;Ek skuld julle twee dames &rsquo;n verskoning. Julle was toe &aacute;l die tyd reg oor Siegfried.&rdquo;&ldquo;Kan iemand vir my ook s&ecirc; wat aangaan?&rdquo; vra Chanelle.&ldquo;Ek het vir Siegfried gisteraand laat toesluit,&rdquo; s&ecirc; Shirley.&ldquo;Wat het hy dan gemaak?&rdquo; wil Chanelle weet.&ldquo;Hy&rsquo;t sy hand onder die tafel ingesteek en my bevoel terwyl ek gesit en eet het. &ldquo;Ek was so geskok dat ek nie geweet het wat my tref nie. &ldquo;En wat dit nog erger maak, is dat hy gesit en smile het asof hy niks verkeerd doen nie. &ldquo;Dit wys jou net hoe &rsquo;n mens jou met iemand kan misgis. &ldquo;Hy was &aacute;l die tyd &rsquo;n seksuele monster en nie die lojale, goeie gesinsman wat ek gedink het nie.&rdquo;Wat dink jy van hierdie storie? Enige voorstelle? SMS na 32369