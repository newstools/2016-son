WAT veronderstel was om &rsquo;n vreugdevolle dag te wees, het in &rsquo;n nagmerrie ontaard toe &rsquo;n ma van vier kinders &ndash; onder wie &rsquo;n tweeling &ndash; op Kersdag koelbloedig afgemaai is. Shireen Erasmus (31) van Korsten is op Kersdag omstreeks 00:30 op die hoek van Yonaweg en Durbanweg in &rsquo;n raaiselagtige voorval in die kop geskiet.Kol. Priscilla Naidu, &rsquo;n polisiewoordvoerder, het die moord bevestig. &rsquo;n Gebroke Matilda Kombela, die slagoffer se skoonma, het gister ges&ecirc; Erasmus was die ma van vier jong kinders. &ldquo;M&ocirc;re (vandag) is dit haar tweeling se tweede verjaardag en dit is bitter hartseer.&ldquo;Shireen het die tweeling nog geborsvoed en dit maak dinge nou moeiliker vir ons,&rdquo; vertel sy.Kombela voeg by dat Erasmus se twee ander kinders onderskeidelik tien en drie jaar oud is. &ldquo;Die tienjarige seun is in &rsquo;n toestand. &ldquo;Hy was op die moordtoneel en toe hy sy ma so sien, het hy aanhoudend geskree.&rdquo; Kombela vertel die polisie het die seuntjie verbied om sy ma te sien. Die slagoffer se man, Duncan, wou nie gister met Son praat nie. Hy het net stil op die sitkamerbank gesit. Volgens Kombela het sy en Shireen die vorige dag nog oor die Kersete gepraat. &ldquo;Sy sou die slaaie uit-sort.&rdquo;Volgens Naidu was Shireen en &rsquo;n vriend net n&aacute; middernag besig om na &rsquo;n familielid te soek. Kol. Naidu s&ecirc; hulle het na die familielid in Moratweg gaan soek, maar kon die betrokke persoon nie daar vind nie. &ldquo;Shireen het vir haar vriend vertel dat sy nog verder gaan soek en die vriend het intussen huis toe geloop.&ldquo; &rsquo;n Paar minute later het die vriend skote gehoor en toe hy terugdraai, het hy Shireen in die straat gesien l&ecirc;,&rdquo; aldus Naidu.&rsquo;n Inwoner van Yonaweg wat verkies om anoniem te bly, s&ecirc; sy het nog die skoot gehoor. &ldquo;Toe ons uitloop, het ons haar lyk daar bo in die straat sien l&ecirc;. &ldquo;Teen daardie tyd was die polisie ook reeds op die toneel.&rdquo;Kombela s&ecirc; Shireen was &rsquo;n liefdevolle en vredevolle mens wat altyd die beste vir almal wou h&ecirc;. &ldquo;Sy was baie behulpsaam en het stryery gehaat.&rdquo;Kombela s&ecirc; Shireen was &rsquo;n kassier by Ackermans in die Baai. Naidu het ges&ecirc; daar is geen aanduiding dat die voorval bendeverwant is nie. &ldquo;Die polisie ondersoek &rsquo;n saak van moord,&rdquo; het Naidu bygevoeg.