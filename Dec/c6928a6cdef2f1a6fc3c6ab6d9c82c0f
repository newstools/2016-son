Kosie Haarhoff van Brackenfell skryf per e-pos:Dit is vir my duidelik dat die Bokke heeltemal die pad byster is.Ek voel sleg vir Toetie, maar sy swak spankeuses het verder tot die swak vertoning van die Bokke gelei. Ek herhaal: Toetie is nie alleen die probleem nie. Daar is &rsquo;n groter probleem. Saru is die olifant in die kamer waaroor niemand wil praat nie. Die probleem is dat jy met &rsquo;n spul amateur-administrateurs sit wat nie weet waaroor rugby gaan nie. Hulle wil lekker rondvlieg en jol, maar vir die spel gee hulle min om.Rugby is &rsquo;n professionele sport.Gaan kyk na ander lande se strukture. Oudspelers is op die bestuur van unies, asook sakemanne met bewese ervaring in die sakew&ecirc;reld. Daarom het jy kundigheid nodig, want rugby is &rsquo;n besigheid. Ek wil net &rsquo;n baie pertinente punt lug. Raak ontslae van die hele Saru-bestuur, asook die keurders, en stel bekwame manne aan wat rugby verstaan. Kry oudspelers wat weet waaroor rugby gaan betrokke by die strukture. Ek is van mening dat Saru meer moet doen vir ontwikkeling. Werk saam met die departement van sport, die nege provinsiale sportdepartemente en die department van onderwys en stel sowat tien ontwikkelingsbeamptes per provinsie aan wat met jong talent werk. &rsquo;n Program kan vir skole uitgewerk word, maar kyk na universiteite en werk saam met die FNB-Varsity-program om talent te ontwikkel. Die hele Saru-bestuur moet die eerbare ding doen en bedank. Die tyd het aangebreek om te groet.