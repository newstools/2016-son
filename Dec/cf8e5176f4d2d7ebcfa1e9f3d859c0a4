DIS moeilik om di&eacute; kaleidoskoop van kleure mis te kyk wanneer jy in Stanfordweg verby die &ldquo;Gaat&rdquo; van Helenvale ry.Tussen die shacks en &rsquo;n paar bouvallige huise blom &rsquo;n kleurryke tuin in al sy glorie.Di&eacute; tuin spog met talle heldergeel sonneblomme en &rsquo;n grasgroen grasperk waarop daar lekker uitgespan kan word. En dis presies wat die eienaars van die huis, Frank Fillis en sy vrou, Elaine, hierdie Kersfees gaan doen. Fillis staan trots by sy muur en ruik aan &rsquo;n sonneblom.&ldquo;Ek is besig om &rsquo;n afdakkie te maak sodat ek en die familie, sowel as &rsquo;n paar lede van die gemeente &shy;Saterdag kan ontspan terwyl ons Kersfees inwag,&rdquo; s&ecirc; Fillis.&ldquo;Ons gaan ook ons Kersete in die tuin geniet en die res van die dag gaan ons hier deurbring.&rdquo;Di&eacute; tuin, wat Fillis met sy eie hande &rsquo;n jaar gelede begin het, is ook met klokkies en ander Kersversierings mooi gemaak.&ldquo;Wanneer dit begin skemer word, sit ons die fairy lights op en is dit tog te mooi,&rdquo; s&ecirc; sy vrou. Hulle haal dit egter af voordat hulle gaan slaap sodat dit nie gesteel word nie.Fillis s&ecirc; sy liefde vir tuinmaak het hy by sy pa ge&euml;rf.Di&eacute; was &rsquo;n tuinversorger en het sy seun geleer hoe om blomme te versorg.&ldquo;Ek is oorspronklik van Somerset-Oos en daar het almal &rsquo;n groot yard gehad, so ek was gewoond aan &rsquo;n tuin.&ldquo;Toe ek in die Baai kom en di&eacute; kaal stuk grond so bekyk, het my hande gejeuk om dit soos my pa se tuin te laat lyk en ek het aan die werk gespring.&rdquo;Fillis s&ecirc;: &ldquo;My vrou het haar so vervies vir my. Sy het ges&ecirc; dis nie die plaas di&eacute; nie, maar sy het later gesien hoe mooi lyk dit.&rdquo;Fillis s&ecirc; hy was vroe&euml;r vanjaar baie ontsteld toe iemand &rsquo;n paar van sy blomme uitgeruk en in die straat gegooi het.&ldquo;Ek het vir die Here gebid om my tuintjie te beskerm en te bewaar en so iets het nog nie weer gebeur nie.&rdquo;Hy voeg by: &ldquo;Tuinmaak is in my hart, dis deel van my en ek is verskriklik lief daarvoor.&rdquo;