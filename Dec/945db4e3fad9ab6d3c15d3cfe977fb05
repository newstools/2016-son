ATHOL Trollip, burgemeester van die Nelson Mandelabaai-metro, het die ANC gou-gou herinner dat daar g&rsquo;n sigbare teken is van die R2 miljard wat hy onder die IPTS-snelbusdiens se mantel gebruik het nie.Gister het Trollip binne die vereiste 14 dae terugvoer gegee oor &rsquo;n ANC-petisie oor alles &ndash; van dienslewering en rassisme in wyk 40 tot die skorsing van munisipale beamptes.ANC-lede het in die laaste raadsitting vroeg in Desember na die stadsaal ge-march waar Vuyani Limba, sameroeper van die ANC-streekstaakspan, &rsquo;n petisie oorhandig het. Die IPTS-klagtes lui dat die DA die Kaapstadse ITPS-model net so gaan oordra na die Metro en &rsquo;n wit maatskappy aanstel om dit te implementeer.Trollip s&ecirc; die Metro hoef nie &rsquo;n mislukte model na te volg nie. &ldquo;Ons (DA-koalisie) sal &rsquo;n volhoubare IPTS-model gebruik en met enige kontrakteur werk wat alle prosedures navolg. Ons neem nie firmas in diens gebaseer op velkleur nie.&ldquo;Die bewerings dat ons die Kaapse model in Nelson Mandelabaai gebruik, is in die verbeelding van die petisieskrywer. Die Metro is &rsquo;n unieke stad en ons sal &rsquo;n model in werking stel wat di&eacute; stad sal pas.&rdquo;Twee Baaise taxiverenigings &ndash; die Algoa Taxi Association (ATA) en Northern Areas Taxi Operators&rsquo; Asso&shy;ciation (Natoa) &ndash; het gister saamgekom en &rsquo;n memorandum van verstandhouding oor die IPTS met die Metro onderteken. Die ANC dring aan di&eacute; memorandum moet tot niet gemaak word.Die eerste IPTS-fase sluit in die Cleary Park-roete. Daarom het slegs twee verenigings nou geteken.