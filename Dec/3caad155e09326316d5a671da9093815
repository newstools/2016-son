Huweliksmaats wat daarvan hou om die kat in die donker te knyp, word blykbaar ni&eacute; so maklik uitgevang nie &ndash; en praat sal hulle nog minder indien hul dae van owerspel op die lappe kom. Die webblad Victoria Milan (wat juis daarin spesialiseer om mense te help wat in verhoudings is, maar wil rondkyk) s&ecirc; &rsquo;n opname onder 5 780 van die aktiewe gebruikers van die blad toon dat slegs 15% van vroue en 18% van mans wat hul lewensmaats verneuk, uitgevang word. En indien hul verneukery uiteindelik bekend word, s&ecirc; byna twee derdes van die vroue wat nie omgee om hul geliefdes te verneuk nie, dat hulle dit net eenvoudig sal ontken. Mans is klaarblyklik onseker oor wat hulle sal doen as hulle met die broek op die knie&euml; gevang word. Hulle sal blykbaar &oacute;f verdwaas voorkom, &oacute;f aandring op bewyse, &oacute;f die minder gewilde keuse oorweeg van erken waarmee hulle besig was. Die 5 780 verneukers wat bereid was om hul geheime in die opname te deel, s&ecirc; daar is drie groot tekens wat wys daar is &rsquo;n slang in die gras &ndash; wanneer &rsquo;n lewensmaat hul privaatheid erg beskerm soos hul wagwoorde vir selfone en rekenaars geheim hou; hulle fisiek &rsquo;n afstand begin skep en wegskram daarvan om oogkontak te maak, en dat hulle ewe skielik net te goed begin aantrek en spesiaal aandag gee aan hoe hulle lyk Let hiervoor op om daardie verneuker uit te vang: * Versigtigheid met die privaatheid van hul selfone en e-pos; * Hou &rsquo;n afstand met hul lewensmaat en vermy oogkontak; * Trek ewe skielik net t&eacute; spoggerig aan en gee meer aandag aan hul voorkoms; * Tree nie natuurlik op nie en is nie bekommerd oor familiesake nie; * Stort of bad op vreemde tye en sit dadelik hul klere in die wasgoedmandjie wanneer hulle tuis kom; *Vergeet hul alibi en maak stories op; * Dalk is hulle ook net t&eacute; liefie-liefie omdat hulle skuldig voel; * Lipstiffiemerke of ander parfuumreuke op hul klere; * Hulle gaan dadelik slaap en maak verskonings om nie seksueel te verkeer nie; * En hulle hou rekeninge en kwitansies van hul afsprake. Van die verneukers wat aan die opname deelgeneem het, was 2 316 vroue en 3 464 mans. Hiervan het 15% vroue en 18% mans ges&ecirc; hulle is al uitgevang met hul affairs. Verder s&ecirc; 32% van die vroue hulle sal dit erken wanneer hulle uitgevang word, teenoor 30% mans wat sal ontboesem. -&nbsp;Netwerk24