DIE aantygings van korrupsie teen Mongameli Bobani, onderburgemeester van die Nelson Mandelabaai-metro, is ongegrond.S&oacute; het Athol Trollip, burgemeester, ges&ecirc; toe hy op &rsquo;n griefskrif van die ANC gereageer het.Die mediakonferensie is deur Bobani bygewoon, maar Trollip het &aacute;l die praatwerk gedoen.Die ANC beweer Bobani het onderlangs met die beamptes in die afvalbestuur-direktoraat saamgewerk om &rsquo;n vragmotor-tender aan &rsquo;n vriend van hom te laat toeken. Bobani se vriend woon glo in Motherwell.Die ANC kla Bobani ook aan van nepotisme met aanstellings in die direktoraat van openbare gesondheid.Trollip het &rsquo;n beroep op die ANC gedoen om sy bewyse hieroor te oorhandig. Hy&rsquo;t ook antwoorde verskaf oor griewe rondom geskorste beamptes, die manier waarop raadsvergaderings hanteer word en die aanstelling van Johann Mettler as voltydse stadsbestuurder.Die ANC s&ecirc; die verlengde skorsing van beamptes moet ophou en hy wil weet hoekom Mettler, wat vierde op &rsquo;n kortlys van ses was, aangestel is.Die nr. 1-kandidaat was Vuyo Mlokothi. Die Metro het egter Mlokothi se aanstelling herroep weens ernstige issues rondom die verberging van inligting.Trollip s&ecirc; Mettler het &aacute;l die nodige kwalifikasies en ken die Metro. Daar is nie geld vermors nie, aangesien hy op die kortlys was.Intussen het die Metro bevestig Mod Ndoyana, voormalige direkteur vir korporatiewe dienste, is in die pad gesteek. Hy was ook vir &rsquo;n lang tyd geskors.