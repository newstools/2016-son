Geagte Lawyers Ek skryf omdat ek slapelose nagte oor my seun het. Hy is &rsquo;n goeie kind, maar hou te veel van suip saam met sy tjommies. &nbsp; Ons het al baie vir hom ges&ecirc; hy moenie drink en bestuur nie &ndash; veral nie in ons dorp nie omdat die polisie baie visible is. Ek kan nie beheer wat hy doen nie, maar hy moet weet wat om te doen as hy in die moeilikheid sou beland. Hoe betroubaar is die bloedtoetse wat die polisie doen en in watse moeilikheid kan hy als beland? Kan julle vir my advies gee, asseblief? Ek sal dit hoog op prys stel. &ndash; Leser Geagte Leser Dankie vir jou brief. Dit is net &rsquo;n ma wat so oor haar seun kan worry en altyd sy belange op die hart dra. Jy is reg &ndash; jy kan nie besluite namens hom neem nie, maar dit klink asof jy hom darem goed opgevoed het. Wanneer &rsquo;n mens jonk is, maak jy soms foute. Dit is belangrik om te weet wat om te doen as &rsquo;n mens &rsquo;n bloutjie met die law loop. Ek verduidelik graag aan jou wat jou seun se regte is, maar onthou dit is nie &rsquo;n verskoning om die law te oortree nie. Ek praat onder geen omstandighede dronkbestuur goed nie, want dit kan jou seun sowel as ander padgebruikers se lewe in gevaar stel. Onthou, die polisie is by magte om padblokkades ingevolge hul operasionele beplanning op te rig. Die Suid-Afrikaanse Polisiediens en die verkeersdepartement weet dronkbestuur is &rsquo;n groot probleem in ons land, en hulle het verskeie planne en strategie&euml; om oortreders te vang. Dit maak ook nie saak waar hulle die padblokkades opstel nie. Hulle weet mense vat kanse en ry ompaaie wanneer hulle drink en bestuur. Moet dus nie verbaas wees as jy &rsquo;n padblokkade in &rsquo;n systraat aantref nie. Ingevolge die wet mag jou seun glad nie &rsquo;n voertuig bestuur wanneer die konsentrasie van alkohol 0.05 gram per 100 milliliter bloed of 0.24 milligram per 1 000 milliliter asem is nie. Hy mag selfs nie eens in die bestuurdersitplek van die kar sit wanneer die enjin loop nie. Hy kan in groot moeilikheid beland en in hegtenis geneem word as daar die geringste vermoede van dronkbestuur is. Jong mense het allerhande tricks om hulle vinniger nugter te maak. Ek het al gehoor dat hulle baie water drink, sterk swart koffie drink of &rsquo;n koue stort neem, maar jou seun moet weet: Geeneen van hierdie metodes sal die konsentrasie alkohol verminder nie. As jou seun nie die limiet wil oorskry nie, is &rsquo;n goeie re&euml;l om nie meer as een eenheid alkohol per uur te drink nie. &rsquo;n Glas wyn van 250 ml is omtrent drie eenhede, 275 ml bier is een eenheid, &rsquo;n 25 ml tot whiskey is omtrent een eenheid en shoot&shy;ers en cocktails is twee tot vier eenhede. As jou seun ooit vir dronkbestuur in die sop sou beland, sal die polisie sy bloed laat trek. Dit is belangrik dat bloed binne twee uur n&aacute; arrestasie getrek word, en jou seun mag ongelukkig nie weier nie. As die bloedtoets n&aacute; die tydsbeperking gedoen is, sal die resultate nie maklik in die hof toelaatbaar wees nie (tensy daar ook ander getuienis is). Die proses wat gevolg word om bloed te trek, is ook baie belangrik, want as die korrekte prosedures nie gevolg word nie, kan die staat nie sy saak bo redelike twyfel bewys nie. As jou seun hom ooit in di&eacute; dilemma bevind, is die volgende belangrik: 1. Die tydsverloop tussen arrestasie en toetsing. 2. Die vervaldatum van die bloedtoets wat gebruik word. 3. Was die bloedtoets kit skoon en is dit voor hom oopgemaak? 4. Was &rsquo;n polisiebeampte by toe die bloed getrek is? As jou seun kan, moet hy onthou om die name neer te skryf van al die beamptes wat by sy arrestasie en die neem van die bloedtoetse betrokke is. Ek deel nie hierdie inligting met jou sodat jou seun dit as &ldquo;loop&shy;holes&rdquo; moet beskou nie, maar eerder om hom te bemagtig sodat hy weet wat sy regte in so &rsquo;n geval is. Daar is baie gerugte dat die toetse onbetroubaar is en baie mense skotvry daarvan afkom, maar dit is snert. Enige persoon wat gearresteer word, het regte. As die polisie jou seun vir dronkbestuur in hegtenis sou neem, moet hy kalm bly. Die polisie sal hom so vinnig moontlik na die polisiestasie neem. Dit is belangrik dat hy nie aggressief is nie, want dit kan tot groter moeilikheid lei. Al is hy wel dronk, moet hy met menswaardigheid behandel word. Hy het die reg om stil te bly en kan nie gedwing word om te praat om enige bekentenis of erkenning te doen wat later teen hom gebruik kan word nie. Die polisie moet hom inlig oor die redes vir sy arrestasie en aanhouding. Dit is belangrik dat hy in so &rsquo;n geval so gou moontlik &rsquo;n prokureur kontak wat bystand en raad kan gee. Ek weet prokureurs is duur, en jong mense het nie altyd baie geld nie. Dit beteken nie jou seun moet sonder een klaarkom nie, want die staat sal in so &rsquo;n geval een voorsien om hom te help. Gewoonlik gee die polisie&shy;beamptes &rsquo;n mens &rsquo;n kans om nugter te word, waarna hulle jou seun sal vrylaat met &rsquo;n waarskuwing om binne 48 uur in die hof te verskyn. As &rsquo;n mens skuldig bevind word, kan &rsquo;n motoris gevangenisstraf van tot ses jaar of &rsquo;n boete van tot R120 000 opgel&ecirc; word. Om nie eens te praat van &rsquo;n opgeskorte lisensie en kriminele rekord nie. Wanneer iemand in &rsquo;n padongeluk dood is, kan strafbare manslag of moord ook ter sprake wees. D&iacute;t is die belangrikste dinge wat jou seun moet weet. Soos ek aan die begin ges&ecirc; het dis belangrik om jou regte te ken, maar dit is geen verskoning om die law te oortree nie. Hopelik bevind jou seun hom nooit in &rsquo;n slegte situasie met alkohol nie. Alles van die beste.