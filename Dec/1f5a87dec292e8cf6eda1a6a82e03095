DIE Baaise wind het &rsquo;n gesin van ses erg erg ont wrig nadat hul hokhuis heeltemal omgewaai en inmekaargestort het.As dit nie was vir &rsquo;n barmhartige familievriend van Barcelona in die noordelike gebiede nie, het di&eacute; ouers en hul vier kinders gister en eergister buite geslaap.&ldquo;Ek was nie hier toe dit gebeur het nie en toe ek by die huis aankom, sien ek alles l&ecirc; klaar plat,&rdquo; verduidelik Nicoline Smith (39).Sy het saam met Waven Pijoos (32) in &rsquo;n opslaanhuis in die vlak agter Virgoweg gewoon.Om dinge erger te maak, het sekere mense di&eacute; tragedie as &rsquo;n kans beskou om te aas vir boumateriaal en selfs die kinders se klere.&rsquo;n Buurvrou wat di&eacute; gebeurtenis sien gebeur het, Anneline Hendricks (41), verduidelik: &ldquo;Ek het gesien hoe alles omtrent daai kant toe gaan met die wind en toe moes ek dadelik kom kyk, want ek worry oor die klein kinders.&ldquo;Mense het toe sommer van die ward&shy;robe en balke gesteel.&rdquo;Die ouers en hul vier kinders tussen die ouderdom van 1 en 13 jaar het darem nie nodig gehad om buite onder die bosse te slaap nie, want James Jonker (58) het aangebied die gesin kan tot tyd en wyl by hom slaap.Dit beteken die ouers en kinders moet rusbanke en matrasse op die vloer as slaapplek gebruik.&ldquo;Die kinders het hul eie kamers gehad en dit kom al tien jaar aan,&rdquo; s&ecirc; &rsquo;n verslae Pijoos. &ldquo;As ons net iewers hulp kan kry om weer te begin . . . &ldquo;As hy (Jonker) nie aangebied het nie, sou ons buite geslaap het. Daar is niks meer nie.&rdquo;