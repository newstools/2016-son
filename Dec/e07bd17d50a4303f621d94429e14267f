EBEN Kotze het gister &rsquo;n lewenslange vonnis ge-dodge.Regter Pearl Mantame het hom op 28 November in die Kaapse hooggeregshof skuldig bevind aan die moord op en verkragting van die prostituut Crystal Newman (23).Sy het net 30 kg geweeg.Mantame het hom tot 15 jaar vir die moord en 15 jaar vir die verkragting gevonnis, maar beveel dat 10 jaar van die verkragting samelopend met die moordvonnis uitgedien word.Effektief is Kotze (32) dus tot 20 jaar tronkstraf gevonnis.In haar vonnisoplegging het Mantame daarop gewys dat Kotze nie die bevinding van die hof aanvaar nie en ook nooit enige berou getoon het nie.Sy het egter bevind dat drugs &rsquo;n rol gespeel het en dat Kotze &rsquo;n eerste oortreder is.Dis di&eacute; faktore wat sy as versagtend beskou en daartoe gelei het dat sy afgewyk het van &rsquo;n lewenslange vonnis.&ldquo;Jy is &rsquo;n jong man wat gerehabiliteer kan word.&ldquo;As gevolg van die drugs lewe jy net van dag tot dag en gee nie werklik om oor wat die dag van m&ocirc;re inhou nie,&rdquo; het Mantame ges&ecirc;.Sy het daarop gewys dat ander mense van sy ouderdom besig is om opgang in hul beroepe te maak, maar Kotze is nog finansieel afhanklik van sy ma, Cathy.&ldquo;Jy moet vir &rsquo;n redelike lang tydperk tronk toe gaan sodat jy kan besin oor die foute wat jy in jou verlede gemaak het.&ldquo;En dan daai foute regstel,&rdquo; het die regter opgemerk.Sy het vir Kotze ges&ecirc; hy moet leer om ander mense met respek en dignity te hanteer.&ldquo;Maar die manier waarop jy haar liggaam weggesteek en toe ge-dump het, was onmenslik en degrading.&ldquo;Wat nog meer skokkend is, is dat jy haar liggaam in jou kamer gehou het en niemand vertel het nie.&ldquo;Eers toe John Marais op die liggaam afkom, het jy ges&ecirc; wat gebeur het,&rdquo; het Mantame ges&ecirc;.In haar uitspraak het sy Kotze se weergawe dat hy Newman uit selfverdediging verwurg het, verwerp.Kotze beweer nadat hulle consensual seks gehad en tik gerook het, het sy hom met &rsquo;n mes probeer aanval.Newman is laas op 15 Augustus 2014 gesien en haar lyk is op 19 Augustus naby Red Hillweg, Simonstad, gevind. Die uitspraak moes al op 7 November gelewer word, maar Kotze het vir twee weke op die vlug geslaan.&rsquo;n Gehawende Kotze is omstreeks 06:00 op 23 November in Seepunt gearresteer. Cathy het onbedaarlik begin huil n&aacute; die vonnis, terwyl Newman se ma, Mary Petersen, baie tevrede was met die 20 jaar.AO Jerome Engelbrecht, die ondersoekbeampte, het beskeie ges&ecirc; hy doen net sy werk en hy is bly hy kon help om closure vir Newman se familie te kry.