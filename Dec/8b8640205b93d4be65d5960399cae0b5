DIT is net die begin van groot dinge vir die Baai se nuwe opkomende popster Bevin Samuels (19) van Gelvandale. Planne is al gereed vir sy eerste album en hy maak naam noudat hy terug in die Baai is. Samuels se tante, Zaakira Allen, het onlangs aan Son ges&ecirc; dat planne ook gereed is om &rsquo;n band te begin. Drie jong sangers van Idols SA se top-tien, Keegan Martin, Terra Cox en Samuels, beplan om &rsquo;n band te begin. Cox het onlangs &rsquo;n foto van die drie sangers op Facebook ge-post. &ldquo;Ons drie sal binnekort in jou stad wees, gee net voorstelle van waar ons moet optree en ons sal daar wees.&rdquo;Volgens Allen sal die drie sangers binnekort vir die eerste keer as &rsquo;n groep optree. Al drie sangers is ook vol geboek via Idols SA vir events in die feestyd, asook volgende jaar. Diegene wat die sangers wil boek, moet gou re&euml;lings tref met die ondergenoemde persone. Samuels het op Facebook ge-post dat hulle planne het om as &rsquo;n groep in Kaapstad op te tree. &ldquo;Johannesburg, Uiten&shy;hage en Port Elizabeth, ons kan binnekort &rsquo;n draai by julle maak as ons altesaam 3 000 likes en 300 shares vir hierdie post op Facebook kan kry,&rdquo; staan op Samuels se blad. Caitlin Bergstedt van Kaapstad kan nie wag vir die groep se performance nie. Calvyn Wentzel s&ecirc; op Facebook dat hulle die groep in Beaufort-Wes soek. Loreal Williams voeg by dat hulle ook &rsquo;n draai moet maak in Uitenhage. Intussen gaan dinge goed vir Bevin noudat hy weer terug by die huis is. Keagan Martin het talle mense op Facebook aangemoedig om altyd hul drome na te jaag. &ldquo;Volg jou passie en glo altyd in jouself.&ldquo;Dankie aan Idols SA vir hierdie geleentheid, dit is net die begin van groot dinge vir my.&rdquo;Terra Cox is baie dankbaar vir almal se ondersteuning gedurende sy tyd in die kompetisie. &ldquo;Ek het die top-vier gehaal en hoewel dit baie hartseer is om tot siens te s&ecirc;, glo ek dis net die begin van my loopbaan.&rdquo; Reza@thinktheatre.co.za of Kim@thinktheatre.co.za