&rsquo;N BITTERLIKE geween het gister in die Baaise hooggeregshof opgeklink toe Calvin Bustin van Arcadia 25 jaar tronkstraf opgel&ecirc; is vir die moord op Edward Claude Christians.Hy is ook tot vyf jaar tronkstraf gevonnis vir die onwettige besit van &rsquo;n vuurwapen en een jaar vir die onwettige besit van ammunisie.Die vonnisse sal samelopend uitgedien word.Talle van Bustin se familielede het huilend in die hof gesit en hard na hul asem gesnak toe sy vonnis uitgespreek is.Een van di&eacute; vroue, wat telkens haar kop agteroor gegooi het om die trane te keer, het haarself in &rsquo;n ander familielid se arms gewerp en haar hart uitgehuil.Die tissues het weer oortyd gewerk om die biggelende trane af te vee toe Bustin uit die hof gelei en elkeen &rsquo;n kans gegee is om hom te groet.&ldquo;Moenie huil nie,&rdquo; het hy gefluister en elkeen styf vasgehou.Tydens di&eacute; afskeid het &rsquo;n familielid &rsquo;n vuil woord na Son se fotograaf gesnou.Die hofordonnans het haar oor die vingers getik en ges&ecirc;: &ldquo;Sulke lelike taal word nie in die hof toegelaat nie.&ldquo;As jy nie reg kan praat nie, gaan ek jou nie toelaat om hom (Bustin) te groet nie.&rdquo;Regter Elna Revelas het tydens die vonnisoplegging ges&ecirc; hierdie was duidelik &rsquo;n beplande moord en daar is eintlik geen ander uitweg as om Bustin lewenslange tronkstraf op te l&ecirc; nie.Sy het egter genoem daar is wel volgens haar dwingende en wesenlike omstandighede wat haar noop om van die voorgeskrewe lewenslange vonnis af te wyk.Sy het ter verduideliking hiervan na Bustin se persoonlike omstandighede verwys asook die woonbuurt waarin hy grootgeword het en die moord gepleeg is.&ldquo;Die gemeenskap van Arcadia gaan gebuk onder &rsquo;n swaar juk van gewelddadige misdade. Hul lewens is altyd in gevaar en hul sosiaal-ekonomiese toestande stel hulle nie in staat om na &rsquo;n ander woonbuurt te trek nie.&ldquo;Hulle is vasgevang in die greep van misdade.&rdquo;Revelas het ook verwys na Bustin se gebruik van dagga vandat hy 12 jaar oud was en Mandrax van die ouderdom van 18 jaar.&ldquo;In Arcadia kry die jeug baie swaar onder dwelmmisbruik en dis &rsquo;n bose kringloop waaraan daar net geen einde is nie. Dis &rsquo;n hopelose bestaan waarin inwoners van di&eacute; gemeenskap hulle bevind.&rdquo;Sy het laastens ges&ecirc; Bustin het geen rolmodelle gehad nie. Hy is ongeletterd en blyk geen aanwins vir die gemeenskap te wees nie.&ldquo;Hy het slegs graad vier voltooi en destyds al in die moeilikheid gekom met die gereg. Dit is dus geen wonder dat hy nou so met die gereg bots nie.&rdquo;Fadielah Christians, die oorledene se ma, het n&aacute; die hofverrigtinge stil uitgeglip.Di&eacute; vonnisoplegging spruit uit &rsquo;n voorval op 12 Januarie toe Bustin vir Christians in &rsquo;n shack in Gentianstraat, Arcadia, doodgeskiet het.Luidens die klagstaat het Bustin en &rsquo;n paar van sy makkers di&eacute; dag die shack se deur oopgebreek waar die oorledene saam met &rsquo;n vriend gesit het.Bustin het toe vir Chris&shy;tians twee keer in die kop en een keer in die hart geskiet.