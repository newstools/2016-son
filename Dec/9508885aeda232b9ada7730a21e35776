DIE twee beskuldigdes in die Caydene Ruiters-moord is gister in die Baaise hooggeregshof aan onder meer moord skuldig bevind.Marcus Malgas en Gregory van Staden is ook skuldig bevind aan ses klagte van poging tot moord, twee van die onwettige besit van &rsquo;n vuurwapen en twee klagtes van die onwettige besit van ammunisie.Vonnisoplegging vind vandag plaas Die twee booswigte het op 14 Desember verlede jaar op &rsquo;n groepie mense buite &rsquo;n huis in Sagittariusstraat, Barcelona, losgebrand.Die tweejarige Caydene is in die proses in die bors getref en is kort n&aacute; haar aankoms by die Livingstone-hospitaal dood verklaar.Regter Onika van Papendorp het dit gister in haar uitspraak duidelik gestel dat nie een van die beskuldigdes haar be&iuml;ndruk het nie.Sy het Malgas se weergawe dat hy die dag wel in besit van &rsquo;n vuurwapen op die toneel was maar nie geskiet het nie, as hoogs onwaarskynlik en bo redelike twyfel vals afgemaak.Van Papendorp het ook genoem Malgas se weergawe dat &rsquo;n persoon, ene &ldquo;Migo&rdquo;, saam met hom op die toneel was en nie Van Staden nie, is ook bo redelike twyfel as vals afgemaak.&ldquo;Dis gerieflik om Migo te betrek wat dood is en nie hier is om homself te verdedig nie.&rdquo;Van Papendorp het ook ges&ecirc; Malgas se weergawe dat Eon Darries, een van die klaers en &rsquo;n selferkende lid van die Gaza-bende, eerste op hulle geskiet het, word nie deur enige bewyse gestaaf nie.&ldquo;Dis duidelik dat hy (Malgas) die hof op &rsquo;n dwaalspoor wil lei en homself wil verontskuldig.&rdquo;Sy het ook Van Staden se weergawe van &rsquo;n alibi as hoogs onwaarskynlik en vals bestempel.Van Papendorp het ges&ecirc; hoewel daar steeds nie bevestig kan word wie van die twee beskuldigdes die skote afgevuur word nie, maak dit nie saak nie aangesien hulle met &rsquo;n gemeenskaplike doel opgetree het.&ldquo;Die feit dat net een geskiet het, onthef nie die ander een van enige blaam nie.&ldquo;Hulle het daardie area doelbewus betree om moeilikheid te soek.&rdquo;Caydene se ma, Davidene Ruiters, wat tydens die hofverrigtinge in trane uitgebars en uitgeloop het, het n&aacute; die uitspraak haar hande omhoog gehou en ges&ecirc; sy voel verskriklik verlig.&ldquo;Ons sal dalk nou &rsquo;n bietjie closure kan kry. My kinders sal nou ook veiliger voel.&rdquo;Ricardo Windvogel, Caydene se pa, het met &rsquo;n bre&euml; glimlag ges&ecirc; hy is baie bly oor die uitspraak.