ASHTON. &ndash; &rsquo;n Seun het hier op &rsquo;n brug sy balans verloor, in &rsquo;n rivier geval en verdrink.Edwin Jansen (9) en sy tjommies was Dinsdag op pad dorp toe toe die tragedie gebeur het.Edwin se boesemvriend, Jayden Ambros (10), vertel met rooi gehuilde o&euml; hulle het Edwin se ma in die dorp gaan soek.&ldquo;Toe ons oor die brug loop, het Edwin gegly en toe meters ver onder in die rivier beland,&rdquo; vertel Jayden snikkend.Volgens hom het hulle ingespring om Edwin te red, maar hy het baie vinnig onder die water verdwyn.Jayden s&ecirc; hulle het toe huis toe gehardloop en aan Edwin se familielede vertel wat gebeur het.Lede van die polisie se duik-eenheid het Edwin se liggaam n&aacute; ure se soek uit die rivier gehaal.Nuuskieriges het op die brug saamgedrom toe Edwin se liggaam uit die water gehaal is.Edwin se familie&shy;lede is gebroke en het skaars woorde.&ldquo;Hy was &rsquo;n opgewekte kind wat baie maats gehad het,&rdquo; verduidelik Stanley Papa, &rsquo;n familievriend.&rsquo;n Begrafnisdiens sal Saterdag 11:00 by Edwin se huis in Primula-straat gehou word.&rsquo;n Nadoodse ondersoek is tans aan die gang.