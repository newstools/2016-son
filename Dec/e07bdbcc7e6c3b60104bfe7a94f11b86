AS OPPOSISIEPARTYE dink &rsquo;n oorwinning oor die ANC in 2019 is &rsquo;n voldonge feit gegewe die huidige ontevredenheid rondom pres. Jacob Zuma, maak hulle &rsquo;n groot fout. Die ANC is dalk in sy leierskader verdeeld, maar dit beteken nie daar is grootskaalse ontevredenheid met die party op voetsoolvlak nie. Die uitslag van die stemme in die plaaslike verkiesing kan beslis nie &rsquo;n aanduiding wees van hoe kiesers in 2019 gaan stem nie omdat daar &rsquo;n groot wegblystem was en kiesers eerder ontevrede was met individuele raadslede se prestasie as met die party in sy geheel.As opposisiepartye die swart meerderheid wil oortuig deur hom &rsquo;n kans te gee om te regeer, sal dit wat hulle tussen nou en 2019 doen, veral in munisipaliteite waar hulle regeer, deurslag&shy;gewend wees. Ook moet hulle die regte boodskap kommunikeer en nie net op Zuma konsentreer nie.