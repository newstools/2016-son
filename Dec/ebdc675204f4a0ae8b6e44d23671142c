&ldquo; &rsquo;N HAWELOSE vrou slaap elke aand voor my deur en ek weet nie meer wat om te doen nie.&rdquo; So het Carmen George van Vastrap gister aan Son ges&ecirc; oor Jeanette Ferreira (72), &rsquo;n hawelose vrou wat gereeld slaapplek vind tussen bosse. By Son se besoek het die vrou vertel dat sy geen blyplek het nie. Die vrou, wat oorspronklik van die Baai is, se man is meer as 30 jaar terug oorlede. &ldquo;Ons het &rsquo;n huis saam gehad in Helenvale.&rdquo; N&aacute; haar man se dood het alles glo skeefgeloop vir die vrou. Vir baie jare het Ferreira as skoonmaker gewerk. &ldquo;Ek het baie uitgeslaap weens die werk wat ek gedoen het.&rdquo;George vertel dat hulle Maandag&shy;oggend wakker geskrik en die vrou voor die deur gevind het. &ldquo;Sy was op soek na George, &rsquo;n skopper wat blykbaar haar Sassa-kaart het, maar George het &rsquo;n ruk terug Qunu toe getrek.&rdquo;Dinsdag het &rsquo;n polisievoertuig vir Ferreira gaan haal en haar na &rsquo;n familielid se huis toe gevat. Ferreira bevestig aan Son dat sy twee kinders het, maar wou nie veel uitwei oor die verhouding tussen haar en die kinders nie. Volgens Ferreira is sy Dinsdag by een van haar kinders afgelaai. &ldquo;Iewers was daar seker &rsquo;n misverstand en ek het die opdrag gekry om weer die pad te vat.&rdquo;Ferreira het gister weer by George se huis opgedaag. &ldquo;Ons help uit en gee haar kos, want ons is bekommerd. &ldquo;Watter hulp is daar vir haar, want dit is bitter gevaarlik op hierdie vlak en die ouens is stout?&rdquo;Sy is bereid om in &rsquo;n ouetehuis of shelter te gaan slaap, maar is onseker oor die proses wat sy moet volg. &rsquo;n Maatskaplike werker van &rsquo;n Baaise skuilplek vertel dit is baie moeilik om mense ouer as 60 by skuilplekke in te neem. Sy vertel daar is reg oor die land probleme met die versorging en huisvesting van hawelose bejaardes. &ldquo;Dis moeilik, want daar is nie genoeg personeel of geld om ordentlik vir hulle te sorg nie.&rdquo; Sy voeg by dat skuilplekke gewoonlik mense in Januarie inneem.