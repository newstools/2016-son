DIE vrou wat daarvan aangekla word dat sy haar man wou vermoor, het met &rsquo;n ligte straf weggekom nadat sy haar borgtogvoorwaardes verbreek het.Petina Coetzee, wat op bail van R30 000 vrygelaat is, het haar borgtogvoorwaardes verbreek deur kontak te maak met haar man, Austin.Landdros Goolam Bawa het slegs haar borgtogvoorwaardes aangepas en glad nie haar bail-bedrag verhoog soos die staat versoek het nie.Christiaan de Jongh, die staatsadvokaat, het aangevoer dat haar bail na R50 000 verhoog moet word en sodoende verseker dat sy by die hof sal wees vir haar verskynings.Hy het ook aangevoer dat as sy haar borgtogvoorwaardes sou verbreek, sy baie geld sal verloor. Bawa het ges&ecirc; hy sien nie die doel daarvan om haar bail te verhoog nie.Hy het ges&ecirc; dat sy daarvan verhoed word om enige kontak met die staatsgetuies te maak, veral met haar man.&ldquo;Jy sal een keer per week by die Elsiesrivier-polisiestasie aan moet meld.&ldquo;Jy sal aanbly by die adres wat bekend is aan die ondersoekbeampte.&ldquo;Jy word daarvan verhoed om jou adres te verander of die Wes-Kaap te verlaat sonder geskrewe bewyse.&ldquo;Alle korrespondensie sal gedoen word deur jou prokureur se kantoor.&rdquo;By &rsquo;n vorige hofverskyning in die Wynberg-landdroshof, sowat twee weke gelede, het Coetzee glo vir haar man ges&ecirc; dat hy nie die staat moet glo nie en dat alles sal regkom.Nadat Austin d&iacute;t aan die ondersoekbeampte genoem het, is daar &rsquo;n lasbrief vir haar arrestasie uitgereik.Sy het haarself Saterdag aan die polisie gaan oorgee nadat hulle haar nie by die huis kon opspoor nie.Coetzee se prokureur, William Booth het dit ook aan die hof ges&ecirc; dat sy kli&euml;nt &rsquo;n aansoek sal bring vir toesig oor haar twee kinders wat tans in haar man se sorg is. Bawa het ges&ecirc; dis nie sy afdeling nie.Die saak is tot 21 Februarie uitgestel.