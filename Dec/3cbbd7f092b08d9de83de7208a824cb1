DIE Northern Areas gaan Sondagaand 16 van die Baai se sportlegendes vereer.Dit is oud-helde wat nie destyds vir hul prestasies vereer is nie.Die geleentheid word deur die Port Elizabeth Sport Legend Trust aangebied.Die Trust is verlede jaar gestig en was uit die staanspoor &rsquo;n groot sukses. Een van die stigters, Graeme Sauls, het ook aangedui die geleentheid sal voortaan jaarliks plaasvind.Die geselligheid sal in die Northern Areas Football Association-gebou op die Gelvandale-sportgronde plaasvind.Verlede jaar is die twee sportlegendes en stigters van die Hotspurs o. 19 Night Series-sokkertoernooi, Doc Moses en George Hannie, by die geleentheid vir hul prestasies op die sportveld vereer. Vanjaar word nog toekennings uitgedeel.