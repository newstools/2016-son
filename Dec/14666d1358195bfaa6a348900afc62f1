GERUGTE aangaande &rsquo;n moontlike groot belegging in die Oostelike Provinsie-Kings is hoogs oordrewe en heeltemal misleidend.So het &rsquo;n woordvoerder van die Suid-Afrikaanse Rugbyunie (Saru) gister aan Son ges&ecirc;.Dit volg nadat &rsquo;n berig in The Herald verskyn het oor Tony McKeever, die voormalige uitvoerende hoof van die ontbinde Southern Spears, se plan om die unie van ondergang te red.McKeever het luidens die berig Maandag met Freddy Makoki en George Malgas, lede van die unie se uitvoerende komitee, vergader.Tydens die vergadering het hy sy toekomsplanne vir die OPRU uitgel&ecirc;.Die unie is egter onder Saru se administrasie en Monde Tabata tree as administrateur op.Tabata het onlangs ges&ecirc;: &ldquo;Saru is in volle beheer van die unie en Cheeky Watson (OPRU-president) en die uitvoerende komitee het geen s&ecirc; in die bestuur of finansies van die OPRU nie.&rdquo; Watson het op 10 September ges&ecirc; hy gaan binne &rsquo;n kwessie van weke bedank, maar het steeds nie.Die unie se sakevleuel is ook reeds sedert Augustus vanjaar in likwidasie.Die Saru-woordvoerder s&ecirc;: &ldquo;Die OPRU is tans in likwidasie en net die likwidateur kan namens die unie praat &ndash; geen ander persone het die reg nie.&rdquo;Verder blyk dit die moontlikheid van &rsquo;n groot belegging vanuit Amerika in die OPRU ook van die baan te wees.Netwerk24 het onlangs berig Douglas Schoninger, uitvoerende hoof van PRO Rugby North America, het sy belangstelling in die Kings in &rsquo;n brief aan Saru bevestig. PRO Rugby North America is &rsquo;n Amerikaanse beroepsrugbyliga. Die Saru-woordvoerder het egter die moontlikheid van &rsquo;n belegging afgeskiet.&ldquo;Die Amerikaanse Rugbyunie (USA Rugby) het dit duidelik gemaak dat hy nie so &rsquo;n proses ondersteun nie.&ldquo;Saru verwys navrae hieroor terug na USA Rugby en die likwidateur,&rdquo; sluit die woordvoerder af. Schoninger het egter gister per e-pos ges&ecirc; hy het verskeie kere met Dan Payne, die uitvoerende hoof van USA Rugby, vergader.Volgens hom steun USA Rugby &rsquo;n belegging. &ldquo;Ek wil nie in &rsquo;n oorlog met Saru betrokke raak nie, maar stel die verklaring reg om die waarheid te wys.&ldquo;Ons sal nie toelaat dat die onwaarheid onbeantwoord gelaat word nie,&rdquo; skryf Schoninger.