W&Ecirc; RELDVIGSDAG, wat Donderdag gevier is, plaas die kollig op Suid-Afrika se stryd om di&eacute; pandemie hok te slaan.Suid-Afrika het in 2007 met 5.7 miljoen mense die meeste gevalle van infeksies met die menslike immuniteitsgebrekvirus (MIV) ter w&ecirc;reld gehad. Sowat 350 000 mense het in daardie jaar in Suid-Afrika aan vigs gesterf. Daar is nog geen geneesmiddel vir vigs nie, maar verskeie soorte medikasie kan die siekte in bedwang hou en sterfte voorkom.Luidens Statistiek Suid-Afrika was 6.19 miljoen Suid-Afrikaners in 2015 MIV-positief. Altesaam 16.6% van ons land se jong mense tussen 15 en 45 jaar is MIV-positief.Die laaste statistiek is veral insiggewend omdat di&eacute; ouderdomsgroep seksueel die aktiefste is. En seks is een van die maniere waarop MIV van een persoon na &rsquo;n ander oorgedra word.Jong meisies word veral blootgestel deur onbeskermde seks met ouer mans of jong mans wat ook rondslaap. Vir jong mense in ons lesersgebied is daar die ekstra las van dwelmmisbruik, veral tik, wat die seksdrang verhoog en die gevaar van onbeskermde seks inhou. Dit is tyd dat ons gemeenskappe openlik praat oor die risiko van vigs en ontslae raak van die stigma rondom die siekte. Baie jong mense is te bang om hulle te laat toets omdat hulle vrees dat hulle MIV-positief kan wees en dan deur die gemeenskap gebrandmerk sal word. Dikwels het &rsquo;n persoon die siekte onder lede, maar dit word weggesteek. D&iacute;t verhoog dan die kans dat die virus oorgedra kan word.Vigs is lankal nie meer &rsquo;n doodsvonnis nie. Die regering het die grootste verspreidingsprogram van medikasie vir vigspasi&euml;nte ter w&ecirc;reld en dit is by die meeste klinieke beskikbaar. Laat ons openlik oor die siekte praat en uitsien na &rsquo;n vigsvrye Suid-Afrika.