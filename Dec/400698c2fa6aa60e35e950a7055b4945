Mens praat nie sleg van die dood nie, maar in Ananias Mathe se geval is die samelewing &ldquo;vry van &rsquo;n gevaarlike en boosaardige individu&rdquo;. Dit is hoe James Selfe, DA-LP, reageer het op die nuus dat Mathe, &rsquo;n berugte misdadiger wat verskeie kere uit die tronk ontsnap het, dood is. Sy dood &rsquo;n einde aan &rsquo;n hoofstuk in die land se tronkstelsel, s&ecirc; Selfe. Mathe, &rsquo;n reeksverkragter, rower en moordenaar, het lewenslange tronkstraf in die C-Max-gevangenis in Kokstad uitgedien. &ldquo;Mathe sal die beste onthou word vir sy baie ontsnappings uit tronke, ingesluit sy ontsnapping uit die Pretoriase C-Max-gevangenis. Hy het glo petroleumjellie gebruik om homself deur &rsquo;n klein venstertjie te beur en daarna &rsquo;n tou wat uit lakens en komberse gemaak is, gebruik om teen &rsquo;n muur af te klim en weer op teen &rsquo;n ander. &ldquo;By &rsquo;n ander geleentheid, terwyl hy verhoorafwagtend was, is &rsquo;n gevaarlike wapen by hom gevind,&rdquo; lui Selfe se verklaring. &ndash; Netwerk24