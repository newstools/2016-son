MINSTENS nege mense is die naweek in aparte padongelukke in die Oos-Kaap dood.Vyf mense is dood toe &rsquo;n motor en &rsquo;n minibus op die N2 tussen Qumbu en Tsolo in &rsquo;n botsing reg van voor betrokke was.Die SAUK berig die motor&shy;bestuurder het na bewering beheer oor die voertuig verloor en die minibus getref.Die oorledenes sluit in twee kinders, en &rsquo;n ernstig beseerde sesjarige word in die Dr. Malizo Mpehle-hospitaal in Tsolo behandel.Die voertuig wat na bewering die ongeluk veroorsaak het, was van Johannesburg onderweg. Die moontlikheid word ondersoek dat die bestuurder oormoeg was.Die N2 was ure lank gesluit om die wrakstukke te verwyder.In nog &rsquo;n voorval is twee susters wat voetgangers was langs die N2 naby Colosa Village net buite Dutywa, doodgery.Die bestuurder van &rsquo;n voertuig wat van Mthatha na Butterworth onderweg was, het na bewering beheer oor die voertuig verloor en in die susters geploeg.Die voorval het Vrydagmiddag laat gebeur.In afsonderlike ongelukke naby Dutywa en Barkly-Oos is nog twee mense dood.Sizwe Kupelo, &rsquo;n provinsiale departementele-gesondheidswoordvoerder, het &rsquo;n beroep op motoriste gedoen om eerder in die dag na hul bestemming te reis.