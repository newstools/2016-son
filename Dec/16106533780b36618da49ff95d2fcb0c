Die 13-jarige seun van Krugersdorp wat gisteroggend na sy dood geval het uit &rsquo;n bewegende trein, sal langs sy suster begrawe word. JC van Loggerenberg se suster het jare gelede voor hy gebore is, gesterf. Sy is begrawe in die Sterkfontein-begraafplaas in Krugersdorp. &rsquo;n Gedenkdiens sal Maandag 10:00 by die Wes-Rand Bikers kerk in Krugersdorp gehou word. Hy sal veras word en sy as sal langs sy suster begrawe word. Annelize van Loggerenberg, was te hartseer om Donderdag te praat oor haar tweede kind wat sy aan die dood afstaan. JC het Woensdagoggend net n&aacute; 08:00 gesterf toe hy uit die bewegende trein geval het by die kruising van Main Reef en Chamdor paaie in Krugersdorp. Hy en &rsquo;n vriend was op pad skool toe om hulle rapporte te gaan haal. Albei het by Roodepark in Roodepoort skool gegaan.&nbsp; Die twee seuns se paadjies het egter geskei toe hulle by die Luipaardsvleistasie opgeklim het. Op die volgende stasie, Witpoortjie, het &rsquo;n passasier vir JC se vriend vertel dat hy vir JC sien uit die trien val. Hy het uit die trein by Witpoortjiestasie gespring en het die treinspore na JC gevolg. Die polisie was reeds op die toneel. Die vriend het toe die polisie na Annelize se huis vergesel om haar te gaan optel. Annelize wat steeds deur die voorval getraumatiseer is, kon nog nie JC sy liggaam gan uitken by die lykshuis nie. &ldquo;Sy lyfie was so stukkend van al sy beserings na die val dat en nog nie weer na dit kon kyk nie, Hy was ernstig beseer.&rdquo; Sy s&ecirc; sy wil hom eerder onthou as die &ldquo;soet seun&rdquo; vir wie sy baie lief gehad het, sonder die &ldquo;snye en kneuse.&rdquo; Annelize s&ecirc; daar is gerugte dat JC uit die trein geval het omdat een van die deure nie behoorlik toe gemaak het nie. &ldquo;Ons verstaan nei, maar ons gaan dit nie net daar los nie,&rdquo; het sy ges&ecirc;. &ldquo;My kind het met sy lewe betaal en nou moet ek met dit vir die res van my lewe leef.&rdquo;Sersant Tshepiso Mashale van Krugersdorp polisiestasie het vroe&euml;r die voorval bevestig. &ldquo; &rsquo;n Ondersoek dossier is by Krugersdorp-polisiestasie geopen n&aacute; die liggaam vna die skoolsuen op die treinspore gevind is,&rdquo; het Mashale Woensdag ges&ecirc;.Lilian Mofokeng, woordvoerder van Prasa, Woensdag gekontak word vir kommentaar, het sy ges&ecirc; sy sal antwoord so gou sy kan. - YOU