&rsquo;N JONG man van &shy;Bonteheuwel is Vrydag doodgeskiet en nog een wat Saterdag met &rsquo;n mes aangeval is, is dood.Om sake te vererger l&ecirc; nog &rsquo;n jong man in die hospitaal n&aacute; &rsquo;n skietery Donderdagmiddag.Dylan Telton (17) is Vrydagmiddag in Bonteheuwel doodgeskiet en Victor Swart (18) is Saterdag met &rsquo;n mes aangeval.In die ander skietery Donderdagmiddag is Raees Kamaldien (19) sewe keer gewond en in &rsquo;n ernstige toestand in die hospitaal opgeneem.Hy is intussen geopereer en Son verneem dit gaan effens beter.Volgens &rsquo;n polisiewoordvoerder, sers. Noloyiso Rwexana, het die voorval waarin Kamaldien gewond is Donderdag om 14:55 in Ironwoodstraat, Bonteheuwel, gebeur.Volgens haar is Telton Vrydagmiddag in Jakkalsvleilaan doodgeskiet.Rwexana s&ecirc; niemand is gearresteer nie en as iemand inligting het, kan &shy;hulle Crime Stop by 08600 10111 skakel.Swart is Saterdagmiddag op die hoek van Reenberg- en Olyfbergweg met &rsquo;n mes gesteek. Hy het &rsquo;n skietwond ook gehad.Hy is deur &shy;familie in die pad gekry en hospitaal toe geneem, waar hy later oorlede is.Angus McKenzie, die raadslid vir wyk 50 in Bonteheuwel, s&ecirc; hy dink aan die families in die moeilike tyd en sal hulle bystaan waar hy kan.&ldquo;Ons het verlede week &rsquo;n veiligheidsveldtog begin vir die feestyd.&ldquo;Ons vra die gemeenskap om waaksaam te wees in die tyd en ook vir mense om na vore te kom met inligting.&ldquo;Dit is duidelik dat iemand weet wat gebeur het, want dit het in die dag gebeur.&rdquo;Hy het gevra dat mense nie misdadigers moet skuilplek gee nie.Volgens Rwexana is &rsquo;n huis Vrydag in Bokmakieriestraat deursoek en &rsquo;n 9 mm-Z88-pistool, 9 mm-patrone, dagga en Mandrax is gevind.&ldquo;Twee mans van 24 en 27 is gearresteer.&rdquo;Volgens haar is &rsquo;n kar die aand in Belgraviastraat, Athlone, agternagesit nadat een van die insittendes op verkeersbeamptes geskiet het.&ldquo;Die kar is gestop en mans van 25, 28 en twee van 30 jaar is gearresteer.&ldquo;Die polisie het &rsquo;n 9 mm-Ruger-pistool en &rsquo;n &shy;magasyn met patrone in gekry. Die polisie ondersoek &rsquo;n saak van poging tot moord en die onwettige besit van &rsquo;n vuurwapen en ammunisie.&rdquo;