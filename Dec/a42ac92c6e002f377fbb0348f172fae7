DIE historiese staalbrug oor die Swartskops-rivier in die Baai is ten volle herstel en dra nou ook &rsquo;n nuwe veelkleurige baadjie.Die brug, wat in September vanjaar vir verkeer gesluit is, is binne die Nelson Mandelabaai-munisipaliteit se spertyd van drie maande voltooi.Athol Trollip, uitvoerende burgemeester, het aan Son bevestig die brug se herstelwerk is ook binne die begroting van R4 miljoen voltooi.Volgens Trollip is die brug in 1897 gebou nadat die aparte dele daarvan in Engeland vervaardig en na die Baai vervoer is.Daar was voor dit ook &rsquo;n brug oor die rivier, maar dit het weggespoel.Volgens hom speel die brug &rsquo;n belangrike ekonomiese en politiek-historiese rol in die gebied.&ldquo; &rsquo;n ANC-raadslid het vertel hoe die veiligheidspolisie tydens die era waarin swart mense &rsquo;n dompas moes dra, mense by die brug in hegtenis geneem het.&ldquo;Die brug was die enigste manier vir mense om by townships soos Motherwell uit te kom.&ldquo;Ekonomies speel dit &rsquo;n belangrike rol en die eienaar van die plaaslike Spar het bevestig tydens die drie maande sluiting het sy omset met 43% afgeneem,&rdquo; aldus Trollip.Volgens hom is die brug se leeftydperk met 15 tot 20 jaar verleng en is dit positief vir die sakesektor en toerisme.&ldquo; &rsquo;n Brug oor die Swartskopsrivier, wat die groen long van ons stad is, is baie belangrik.&ldquo;Tans is die long vuil, maar ek het my onderneming gegee om dit weer skoon te maak,&rdquo; het die mayor bygevoeg.LED-ligte is aangebring en die brug sal dus nou in die nag duidelik sigbaar wees.Dis ook in &rsquo;n verskeidenheid kleure oorgeverf.Die rooi is vir bewusmaking oor MIV/vigs, terwyl daar ook geel (Arrive Alive), pienk (borskanker), groen (&rsquo;n groen stad), oranje (hongersnood en armoede) en blou vir die bewaring van hulpbronne soos water, aangebring is.