Dit was gister presies 10 jaar sedert die tragiese dood van die Kaapse musieklegende Taliep Petersen (56). Taliep is op 16 Desember 2006 koelbloedig in sy huis in Athlone vermoor. &lsquo;n Dekade later is die gemis nog steeds groot, veral vir sy kinders. Sy dogter Jawaahier Petersen (30) het op Facebook geskryf: &ldquo;Daddy&rdquo;, saam met hartjies. Hierby het sy ges&ecirc;: &ldquo;How I&rsquo;d love, love, love&hellip;to dance with my father again&rdquo;. Taliep se musiek leef voort in sy kinders, wat onlangs &rsquo;n huldeblyk-konsert in Kaapstad gehou het om sy lewe te vier. Huisgenoot berig Jawaahier vertel kort voor sy dood, het Taliep hulle almal gebel en vertel hoe lief hy hulle het en hoe trots hy op hulle is. &ldquo;Dit was asof hy geweet het hy gaan doodgaan.&rdquo; Sy is saam met haar broer, Ashur (24), en die sangeres Nedine Blom deel van die sanggroep Die Jaloersbokkies, wat by Taliep se huldeblyk-konsert by die Grand Arena in die GrandWest-casino opgetree het. So het David Kramer in 2008 oor sy vriend, Taliep, gesels. Die gewilde sanger Emo Adams, wat soos talle kunstenaars met hul pa saamgewerk het, het onlangs di&eacute; video van Taliep se kroos op Facebook gedeel. In die video deel Jawaahier, Ashur hul susters, Aeesha (27) en Fatiema (23), en halfsuster Zaynab (17), van hul kosbaarste herinneringe aan hul geliefde pa. - Huisgenoot