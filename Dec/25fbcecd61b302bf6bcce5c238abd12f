Ouers op die Kaapse Vlakte is woedend na hul uitgevind het &lsquo;n onnie by hul kids se skool het haar kwalifikasies vervals. Die vrou is glo opvoeder die afgelope agt jaar al by &lsquo;n Mitchells Plain skool. Van die lede van die skoolbeheerliggaam beweer die hoof van Wespoort Prim&ecirc;r in Portlands, beskerm die onnie en het hul weggejaag toe hulle hom konfronteer. &ldquo;Hy het ons ges&ecirc; om uit te gaan en dat ons nie meer deel van die SGB is nie. Maar dis &lsquo;n lieg want net ouers kan die SGB kies,&rdquo; s&ecirc; voorsitter van die beheerraad, Ebrahim Davids. Talle ouers het ook buite die skool betoog. Davids s&ecirc; die beheerraad het oor die beweerde bedrog uitgevind toe hulle besig was om in November deur die CVs te gaan. Die vrou is een van vyf graad R onderwysers by die skool. Davids s&ecirc; vier van die onderwysers het hierdie maand hul werk verloor, terwyl die vrou nog indiens is. &ldquo;Dit is my eerste jaar op die beheerraad en ons het baie probleme by die skool ontdek. Hoe kon die vorige beheerraad toelaat dat die vrou daar werk. Sy het geweet wat die vereistes is en sy het ges&ecirc; sy het Level 5. &ldquo;Het hulle dan nie haar CV nagegaan nie. Sy het haar kwalifikasies vir agt jaar vervals om hier onderwyser te wees.&rdquo; Jessica Shelver, woordvoerder vir die provinsiale minister van onderwys, Debbie Schafer, het intussen bevestig die onderwys is nie met hulle geregistreer nie. &ldquo;Indien &lsquo;n skoolbeheerraad &lsquo;n onderwyser indiens neem, het hulle die verantwoordelikheid om &nbsp;te verseker dat hulle die relevante kwalifikasies het en met die SACE geregistreer is.&rdquo; Die skoolhoof het geweier om te reageer en s&ecirc; net dit is &lsquo;n &ldquo;private en vertroulike&rdquo; saak. &ndash; IOL