ROMEO Muller (31) se passie vir diere maak hom sy buurt se troeteldier-kenner. Mense trap sy drumpel omtrent deur met &rsquo;n siek of beseerde katjie, hondjie en ander troeteldiertjies onder die blad of aan &rsquo;n leiband. Soms kom hulle ook net om raad te vra oor een of ander diereprobleem. Weens die sosiaal-ekonomiese omstandighede in die buurt is veeartse se tariewe te duur vir inwoners. Dan moet Muller inspring en help, iets wat hom groot bevrediging gee. Muller noem sy passie Azzies Animal Rescue, wat tans as loodsprojek bedryf word onder die vaandel van die organisasie sonder winsmotief Touwsrivier Community Upliftment Trust. Hy werk nou saam met Kaapse Natuurbewaring in sy program om inligtingsessies aan te bied rakende roofdiere se teenwoordigheid op plase. Romeo vertel: &ldquo;Mense in die buurt sukkel veral met parasiete-beheer by hul troeteldiere en nie alle boere is ingelig oor die rooikat as bedreigde spesie nie.&rdquo;Met sy kwalifikasie in Wilderness First Aid pas hy die korrekte metodes toe om enige diertjie weer sy plesiertjie te gee.Hy skakel en werk ook nou saam met die Animal Wel&shy;fare en &rsquo;n opgeleide veearts. Romeo se passie vir diere kom al van sy kinderjare af, vertel hy.Hy het &rsquo;n tyd lank by &rsquo;n natuurreservaat gewerk. Hoewel hy op die oomblik werkloos is, het hy besluit om sy droom om diere se lot te verlig, intussen heeltyds uit te leef.Muller kan bereik word by Kraalbosstraat 1973, Touwsrivier. Hy kan ook gekontak word by romeocheetah@gmail.com of by selfoonnommer 072 954 1734.