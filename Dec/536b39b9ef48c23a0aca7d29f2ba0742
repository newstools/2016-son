DIE DA versamel klein partye rondom hom en regeer op &rsquo;n manier wat herinner aan die apartheidsjare se driekamer-parlement.S&oacute; het Gift Ngqondi, ANC-streekwoordvoerder in die Nelson Mandelabaai, gister ges&ecirc;.Dit volg nadat Athol Trollip, burgemeester van die Nelson Mandelabaai-metro, gister op &rsquo;n mediakonferensie teruggekap het op &rsquo;n petisie wat die ANC oorhandig het.Die ANC beweer hy was lid van &rsquo;n groep gegriefdes wat die petisie opgestel en op 1 Desember oorhandig het.Die DA is die meerderheidsparty in die Metro en regeer in koalisie met die UDM, Cope en die ACDP.Ngqondi het Trollip gewaarsku sy koalisie is aan die wankel omdat lede van di&eacute; partye, asook bekommerdes, &rsquo;n aandeel gehad het aan die opstel van die petisie.&ldquo;Hulle het deelgeneem aan &rsquo;n diensleweringsoptog, aangesien hulle deur hul politieke meesters verraai voel.&ldquo;Die realiteit is dat duisende arm inwoners van Nelson Mandelabaai wat hoofsaaklik swart en bruin is, opsien teen die afsny van hul elektrisiteit en die betaling van R340 om die kragtoevoer terug te kry.&ldquo;Mense woon in shacks en agterplase en is nie aan die waternetwerk verbind nie. Boonop word hulle gedreig met &rsquo;n prepaid-waterstelsel. Dis &rsquo;n direkte aantasting van hul sosio-ekonomiese menseregte,&rdquo; s&ecirc; Ngqondi.Hy het Trollip se besluit om op &rsquo;n mediakonferensie op die petisie te reageer as &ldquo;lafhartig&rdquo; beskryf.Volgens Ngqondi sou dit van pas gewees het as Trollip direk met die partyleier, hoofsweep en streekko&ouml;rdineerder van die ANC vergader het. Marlon Daniels, raadslid van die Patriotic Alliance (PA), meen ook die DA en Trollip se optrede in die raad herinner aan &rsquo;n apartheidsregering.Volgens hom is Trollip en kie nie bereid om debat te voer nie en gebruik hulle hul meerderheid om besluite wat vooraf geneem is, in te stem.Daniels meen ook die DA en ANC het nog albei baie om te leer. Die DA as meerderheidsparty en die ANC as amptelike opposisie moet volgens hom nog hul rolle leer verstaan.Hy het bygevoeg die bloedige geveg wat vanjaar op &rsquo;n raadsvergadering uitgebreek het, is &rsquo;n voorbeeld daarvan.&ldquo;Dit maak nie saak wie die geveg begin het nie. Iemand het dit begin en iemand het daarop gereageer.&ldquo;En dit was net die DA en ANC wat deelgeneem het. Albei dra dus skuld,&rdquo; sluit Daniels af.Hy meen ook Jonathan Lawack, die speaker, moet sy DA-baadjie uittrek en besef dat hy nou &rsquo;n speaker is en nie &rsquo;n DA-woordvoerder nie.