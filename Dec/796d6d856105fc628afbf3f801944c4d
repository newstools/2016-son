Geagte Son-lawyers Ek het &rsquo;n gym-kontrak wat ek nooit gebruik nie en ek wil dit graag kanselleer. Dit raak net al hoe duurder en ek het dit nie nodig nie. Die probleem is dat dit &rsquo;n tweejaarkontrak is. Kan ek daaruit kom? &ndash; Leser Geagte Leser Vandag het ek goeie nuus vir jou! Die Consumer Protection Act bepaal dat verbruikers vaste&shy;termynkontrakte kan kanselleer deur minstens 20 besigheidsdae kennis aan die verskaffer te gee. Dit is belangrik om te weet dat alle uitstaande bedrae ingevolge die kontrak tot op datum gebring moet word, en dat &rsquo;n redelike kansellasiefooi betaalbaar kan wees. Ek kan nie vir jou s&ecirc; wat die bedrag sal wees nie. Jou gym se klantediens behoort jou te kan help om die kontrak te kanselleer en vir jou &rsquo;n aanduiding te kan gee wat dit jou gaan kos. Sterkte, jong.