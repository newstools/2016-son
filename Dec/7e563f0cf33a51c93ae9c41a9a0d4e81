DIE mense van Blikkiesdorp het almal opgewonde geteken vir &rsquo;n ontspanningsentrum.Nou blyk dit die enigste permanente bousel hier is slegs vir die versorging van siele.Ethel van Ballen is voor in die koor van moaners: &ldquo;Ons het gedog dis vir ontspanning vir ons jeug. Bog, man!&rdquo;Sy is ook nou die hel in vir die vorige pastoor van Ground Up &shy;Ministries.Sy beweer: &ldquo;Die gebou moes gebruik word vir die gemeenskap. Toe hy dit regkry om die gebou op te sit, verander hy dit in sy persoonlike kerk.&rdquo; Van Ballen se man is Maandag oorlede.Toe vra sy die pastoor of sy haar man uit die sentrum kan begrawe.Van Ballen moes hoor dat die gebou nie gebruik kan word nie oor daar twee weke v&oacute;&oacute;r die tyd besprekings gemaak is.Lede van die gemeenskap bevraagteken ook waarom die gebou &rsquo;n permanente struktuur is in &rsquo;n gebied waar daar volgens wet net tydelike strukture opgerig mag word.&ldquo;Hoe het hy dit in die eerste plek reggekry om &rsquo;n steengebou in Blikkiesdorp te bou?&ldquo;Al die ander kerke is van sinkhokke gemaak. Watter kanale het hy gevolg?&rdquo; wou sy ontsteld weet.Volgens inwoners spog die pastoor boonop met slegs tien mense in Blikkiesdorp wat sy kerk bywoon.Ettiene Klaasen, &rsquo;n gemeenskapswerker, meen dis belaglik dat die pastoor nie vir Van Ballen wil toelaat om haar man met waardigheid te begrawe nie.Hy s&ecirc;: &ldquo;Die gebou was van die staanspoor af nie vir sy kerk nie, maar vir ons as gemeenskap en die kinders vir tegniese klasse. Die gebou was ook nooit veronderstel om met klip gebou te wees nie oor dit net tydelik is.&rdquo;Klaasen wou ook weet wat pastoor Renoldts dan so &shy;spesiaal maak.Sonia Renoldts, die pastoor se vrou, s&ecirc; die gebou is privaat en behoort glad nie aan die Stad nie.Wilfred Solomons-Johannes, woordvoerder van die Stad Kaapstad, s&ecirc; die Stad se direktoraat vir menslike nedersettings het Ground Up Ministries toestemming gegee om &rsquo;n tydelike struktuur op te rig.&ldquo;Die struktuur is opgerig uit prefabricated materiaal en het net stene wat &rsquo;n sentrale kolom ondersteun.&ldquo;Dit is tydelik en kan afgehaal word indien nodig.&rdquo;