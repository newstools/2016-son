OUJAARSAAND is om die draai met sy groot paarties en vuurwerk.Jou troeteldiere hoef egter nie daaronder te ly nie. Beverley Rademeyer van die Baai se Animal Anti-Cruelty League (AACL) waarsku dat niemand vuurwerk in &rsquo;n woonbuurt of sommer op enige plek mag afvuur nie. &ldquo;Net diegene wat vir groot events toestemming van die munisipaliteit het, mag vuurwerk gebruik.&rdquo;Vanjaar vind die Nelson Mandelabaai-metro se Oujaarsaand-paartie, wat met &rsquo;n vuurwerkvertoning gepaard gaan, by Hobie Beach en Wells Estate plaas. Plaaslike en nasionale kunstenaars sal daar optree. Die paarties by albei di&eacute; venues begin 16:00 en toegang is gratis. Die vuurwerkvertoning sal om middernag by albei plekke afgaan. Rademeyer het gister gewaarsku inwoners moet ver van vuurwerk af wegbly. &ldquo;Ek weet hulle wys op Guy Fawkes gewoonlik vuurwerk-areas vir mense uit, maar so iets bestaan nie vir Oujaarsaand nie.&rdquo;Rademeyer meen die veiligheid van diere is baie belangrik. Sy voeg by die bogenoemde Oujaarsaand-viering is in die haak. &ldquo;Die fireworks display sal in &rsquo;n plek ver weg van diere gebeur. &ldquo;Diegene wat die fireworks op Oujaarsaand doen, moes ook die mense in daardie area oor alles inlig om hul diere te beskerm.&rdquo; Rademeyer verduidelik dat die gehoor van diere soos honde baie gevoelig is.&ldquo;Mense moet asseblief nie hul honde vasketting gedurende fireworks nie, want die diere raak verbouereerd en kan hulself in die proses beseer. &ldquo; &rsquo;n Hond wat vasgeketting is, kan sy nek oopskeur en ook ander beserings opdoen,&rdquo; voeg sy by.Intussen gee Rademeyer ook &rsquo;n paar tips om diere veilig te hou. Volgens Rademeyer is dit belangrik dat diere te alle tye veilig voel. Hou alle troeteldiere in &rsquo;n jaart of in die huis. Jy kan jou diertjies ook in &rsquo;n garage hou, s&ecirc; sy.Rademeyer stel voor eienaars van diere moet tydens die vuurwerkvertoning harde musiek in die garage speel. &ldquo;As jy die diere in jou huis hou, sit die TV aan of laat speel die musiek hard. &ldquo;Dit sal die diere se aandag dan van al die vuurwerk-aktiwiteite aftrek.&ldquo;Maak seker die diere kry genoeg oefening gedurende die dag vir wanneer jy hulle binne moet hou,&rdquo; s&ecirc; sy. &ldquo;Hou honde ver weg van enige fireworks displays. &ldquo;Hou &aacute;l die vensters en gordyne toe.&ldquo;Dis altyd &rsquo;n goeie idee om &rsquo;n nametag met jou kontakbesonderhede aan die hond te sit vir ingeval jou brakkie weghardloop.&rdquo;