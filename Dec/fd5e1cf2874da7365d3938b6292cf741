&rsquo;N GESIN van Kleinskool in die Baai het alles verloor nadat die K*kmakers-bende na bewering Sondagaand omstreeks 20:00 hul huis uitgebrand het.Inwoners hier beweer &rsquo;n paar lede van di&eacute; bende het petrolbomme na die huis gegooi omdat &rsquo;n lid van die Spotbouer-bende glo daar woon.Niemand was egter tydens die brand tuis nie.&ldquo;Ek het saam met my ouers buite die voordeur van ons huis gesit toe ons twee skote hoor afgaan,&rdquo; s&ecirc; &rsquo;n anonieme inwoner.&ldquo;Ons het ingehardloop en toe ek later deur die venster loer, sien ek di&eacute; huis is aan die brand. Kort daarna het daar toe weer twee skote afgegaan.&rdquo;Di&eacute; vrou s&ecirc; terwyl sy so loer, het sy twee mans met wit broeke in die straat sien afloop. Hulle het blykbaar nog een laaste keer iets, vermoedelik &rsquo;n petrolbom, na die huis gegooi.&ldquo;Die gemeenskap het bymekaargekom en die vuur met emmers water geblus.&rdquo;Di&eacute; huis, in Nirvanasingel, het nie tot op die grond afgebrand nie, maar is erg beskadig.&rsquo;n Brandreuk hang ook nog swaar in die lug.By Son se besoek stap een van die inwoners van die betrokke huis daar verby.Sy erken &rsquo;n lid van die Spotbouer-bende het in &rsquo;n stadium by hulle gewoon. Hy het egter glo getrek nadat sy vriend blykbaar verlede Woensdag doodgeskiet is.&ldquo;Nadat hy uit die tronk gekom het, het hy reeds ges&ecirc; hy wil maar op &rsquo;n ander plek gaan bly omdat hy nie die mense hier meer in gevaar wil stel nie.&ldquo;N&aacute; sy vriend se dood het hy in Uitbreiding 36 gaan bly.&rdquo;Die vrou s&ecirc; sy is hartseer oor hul huis en weet nie hoe hulle nou gaan regkom nie.&ldquo;Ons het niks meer nie. Ek, my kind en my ouers het nou nie meer &rsquo;n dak oor ons kop nie en dit laat ons bitter sleg voel. Ons bly nou maar by vriende en familielede.&rdquo;Sy skud haar kop hartseer en kyk na die vloer waar sy in &rsquo;n buurvrou se huis sit.&ldquo;My kind se geboortesertifikaat, my ma se belangrike dokumente, alles het in die slag gebly.&rdquo;Kol. Priscilla Naidu, &rsquo;n polisiewoordvoerder, het die voorval bevestig.Sy s&ecirc; die huis se binnekant is beskadig en etlike meubels het in die slag gebly.&ldquo;Op hierdie tydstip is dit nog nie bekend wie die brand gestig het nie,&rdquo; aldus die polisievrou.