&rsquo;N OPNAME is gister in Christopher Panayio&shy;tou en sy twee medebe&shy;skuldigdes se binneverhoor gespeel waarin AO Leon Eksteen na Lu&shy;thando Siyoni as &rsquo;n &ldquo;dom k*ff*r&rdquo; verwys. Eksteen is lid van die polisie-eenheid teen georganiseerde misdaad wat gehelp het in die ondersoek na die moord op Jayde Panayiotou.In die opname s&ecirc; Eksteen aan iemand: &ldquo;Hoe het hy (Christopher) gedink? Jy sit mos nie jou vertroue in sulke dom k*ff*rs nie.&rdquo; Toe adv. Terry Price, Christopher se lawyer, vir Eksteen hiermee konfronteer, het Eksteen ges&ecirc; hy onthou nie dat hy so iets ges&ecirc; het nie.Price s&ecirc; toe aan Eksteen dit is nie &rsquo;n mooi manier om na Siyoni, wyle Sizwe Vumazonke en die ander beskuldigdes, Sinethemba Nenembe en Zolani Sibeko, te verwys nie.Adv. Marius Stander, die staatsaanklaer, het hierna ges&ecirc; hy erken nie die toelaatbaarheid en korrektheid van die betrokke transkripsie nie.Volgens Stander is baie goed uit die transkripsie weggelaat en weet hy ook nie hoe en deur wie die opname gemaak is nie.Stander s&ecirc; Eksteen het nie daardie op&shy;name gemaak nie.&ldquo;Ek weet nie waar die oorspronklike weergawe van die opname is nie. Ek het nie daardie inligting tot my beskikking nie.&rdquo;Stander s&ecirc; hy gaan die hof in &rsquo;n later stadium toespreek oor die toelaatbaarheid van die op&shy;name.Hierop is Price se reaksie: &ldquo;Ons sal bewys dis toelaatbaar.&rdquo;Intussen het Eksteen nie van &rsquo;n opname geweet wat by die Panayiotou&rsquo;s se wegneemeteplek, Bambi, in Uiten&shy;hage gemaak is nie.Volgens Eksteen weet hy nie of Donovan Vosloo, Phillip Vosloo of Costa Panayiotou toestemming gegee het dat die recording gemaak moes word nie.Eksteen s&ecirc; hy weet ook nie wie dit gemaak het nie.Stander het dele van gesprekke uit &rsquo;n transkripsie van di&eacute; opname by Bambi aan die hof voorgehou en Eksteen gevra om dit in konteks te sit.Hy verwys na die woord &ldquo;vredemaker&rdquo; in &rsquo;n gesprek. Eksteen s&ecirc; Costa en Christopher het baie baklei. Volgens hom het Costa en Christopher nie &rsquo;n goeie verhouding gehad nie.Nog &rsquo;n deel uit die transkripsie lui: &ldquo;Die laaste familie fight was reeds hieroor.&rdquo;Eksteen s&ecirc; dit was toe Chanelle Coutts saam met Christopher Oos-Londen toe gegaan het. Volgens hom was daar &rsquo;n groot stryery tussen Costa en sy seun.Nog &rsquo;n re&euml;l lui: &ldquo;Hy&rsquo;s te aggressief.&rdquo; Eksteen s&ecirc; hy verwys daar na Costa.Volgens Stander word daar ook in die opname van die gesprek genoem dat Costa eerder bekommerd was oor die geld wat hy kan verloor in OK Grocer as Christopher se rampokkery.Dan word Eksteen in die gesprek aangehaal waar hy s&ecirc; Costa en Christopher het al lank voor die affair ge-fight oor die besigheid. Eksteen het getuig Costa was nie happy met die manier waarop Christopher OK Grocer bestuur het nie, want hulle het baie geld verloor. Nog &rsquo;n deel uit die gesprek lui dat Costa Christopher gedwing het om met Jayde te trou. Volgens Eksteen was Costa nie happy daarmee dat sy seun en Jayde saamgewoon het nie.In die opname word daar ook ges&ecirc; Chanelle (Coutts) is onderdanig, maar Jayde is hardekwas.Volgens Eksteen het Christopher beswaar gemaak oor Jayde se hardekwas-houding. Dan s&ecirc; iemand ook in die gesprek: &ldquo;Hy het erg gegrief oor haar gevoel.&rdquo;Volgens Eksteen het Christopher baie verwyte teen Jayde gehad.&rsquo;n Ander deel uit die gesprek lui dit was een van sy ambisies om sy pa uit die winkel te kry. Volgens Eksteen het hy nooit kos by Costa gebedel nie. Hy (Costa) het altyd vir hom iets te ete en te drinke aangebied.