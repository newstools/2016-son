DIE bekende pastoor Brendon Olivier van die Baaise Northerns het onlangs sy eerste boek, Truth Revealed, oor sy interessante lewe gepubliseer. Die boek is in die vorm van &rsquo;n tydskrif gepubliseer. Olivier het in 1988 sy lewe aan die Here oorgegee.&ldquo;Dit het onverwags gebeur. &ldquo;Ek was op &rsquo;n trein in Kaapstad op pad om &rsquo;n rooftog te doen, maar op dieselfde trein het ek my lewe verander,&rdquo; vertel hy.Daarna het Olivier die evangelie begin versprei. &rsquo;n Paar jaar later het die pastoor en sy vrou Baai toe getrek, waar hulle hul lewe saam begin het. Olivier was een van die jongste pastore in die Baai. &ldquo;Ek het &rsquo;n goeie voltydse werk gehad en ons het &rsquo;n huis gekoop.&rdquo;Olivier se lewe het in 2012 drasties verander toe hy die hoofgetuie in &rsquo;n groot bende-saak was. Hy vertel in sy boek hoe hy die Here se evangelie met &rsquo;n groep mans in Helenvale op &rsquo;n straathoek gedeel het.&ldquo;Bendes het op ons groep losgebrand en &rsquo;n 26-jarige man is 16 keer geskiet.&ldquo;Hy het daardie dag in my arms gesterwe.&rdquo;Olivier het die moordenaar in sy o&euml; gekyk en die evangelie gepreek.&ldquo;Hy het in my o&euml; gekyk en weggehardloop sonder om &rsquo;n woord te s&ecirc;.&rdquo;Hy vertel in sy boek sedert daardie dag het sy hele lewe verander. &ldquo;Die ondersoekbeampte in die saak het verduidelik dat ek as &rsquo;n getuie in die hof moet verskyn.&rdquo; Olivier het uitgevra oor die verskyning en vir die polisie ingelig sy lewe is in gevaar. &ldquo;Ek wou nie getuig nie, want dis gevaarlik, maar niemand het daaroor ge-worry nie.&rdquo;Die ondersoekbeampte het aan Olivier voorgestel dat hy deel moet wees van die getuiebeskermingsprogram.&ldquo;Ek het my huis en alles verloor weens di&eacute; saak.&rdquo; Nadat die moordenaar 72 jaar tronkstraf sonder die kans op parool gekry het, het doodsdreigemente na Olivier en sy familie ingestroom.&ldquo;En nadat die saak klaar was, het die regering my uitgespoeg. &ldquo;Nou bly ons in &rsquo;n huis sonder krag, geld, &rsquo;n toilet en water.&rdquo;Vanjaar is dit die vierde Kersfees waar dinge broekskeur gaan met Olivier en sy familie. Intussen bevestig Olivier egter &rsquo;n DVD-reeks sal binnekort oor sy boek uitkom.