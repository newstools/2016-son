&lsquo;ONS wil Port Elizabeth Sentraal skoonmaak en in &rsquo;n safe haven verander. &ldquo;Sowat 26% van inwoners in Sentraal is MIV-positief en ons wil ontslae raak van dwelm- en alkoholmisbruik. Ook is die ho&euml; syfer van kommersi&euml;le sekswerkers en kriminele aktiwiteite in die stad uitdagings,&rdquo; het Mongameli Bobani, die onderburgemeester van die Nelson Mandelabaai-munisipaliteit (NMBM) Vrydag ges&ecirc;.&ldquo;Daarom het ons &rsquo;n memorandum aan die polisie oorhandig, en as voorsitter van die portefeulje vir openbare gesondheid, neem ek die stryd teen MIV-vigs en TB ernstig op,&rdquo; voeg Bobani by.&ldquo;Die meeste van ons ken iemand met di&eacute; virus of weet selfs nie dat van ons vriende, kollegas en familielede daarmee besmet is nie. Die meeste mense is stil oor hul MIV-status.&rdquo;Vrydag het Bobani, die NMBM-vigsraad, nieregeringsorganisasies in omliggende gebiede en besig&shy;hede op hul manier W&ecirc;reldvigsdag herdenk deur te march van Families SA (Famsa) in Westernweg tot by die polisie-satellietkantoor naby die stadsaal.Di&eacute; dag word w&ecirc;reldwyd herdenk en die fokus val daarop om bewustheid te skep oor MIV/vigs, maniere hoe &rsquo;n mens daarmee besmet kan word en die voorkoming daarvan.&rsquo;n Memorandum is aan brig. Ronald Kohl van die SAPD oorhandig, en van die eise sluit in meer patrollering in Sentraal en Humewood, streng aksie teen mensehandel en geslagsgebaseerde geweld.Kohl het sommer dadelik bevestig hy sal ook in die munisipaliteit se vigsraad dien.Vir een van die marchers, Asanda Dunster (28), was di&eacute; optog &rsquo;n positiewe belewenis. Sy en haar wederhelfte is oorspronklik van Jacksonville in die noordelike gebiede, maar bly al 17 jaar op straat in Sentraal. &ldquo;Ek het vriendinne wat MIV-positief is en hulself wil doodmaak, maar daar is klinieke met die regte treatment.&rdquo;Bobani s&ecirc; in Suid-Afrika is daar baie vroue met MIV, en dus is veilige seks belangrik.&ldquo;Hierdie kondome is gratis en dit ruik lekker &ndash; dit perform ook lekker en maak nie geluide nie,&rdquo; het Bobani ges&ecirc; toe hy &rsquo;n pakkie geel Max-kondome met &rsquo;n piesang-geur vir die skare wys.&ldquo;Kom ons versprei die boodskap van veilige seks,&rdquo; vra hy.