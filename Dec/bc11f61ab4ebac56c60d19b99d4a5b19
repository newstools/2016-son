ANKARA. &ndash; Die Turkse polisie het ses verdagtes aangekeer n&aacute; die sluipmoord op die Russiese ambassadeur in Turkye.Volgens Reuters is Andrey Karlov Maandag hier in die hoofstad in &rsquo;n museum geskiet terwyl hy &rsquo;n toespraak gelewer het.Volgens Turkse sekuriteits&shy;beamptes het die aanvaller geskree: &ldquo;Moenie van Aleppo vergeet nie!&rdquo; en: &ldquo;Allahu Akbar!&rdquo;Rusland ondersteun die Siriese president, Bashar al-Assad, teen rebellemagte.Hy het Siriese magte laas week gehelp om rebelle-magte in Aleppo te verslaan.Die Turkse president, Recep Tayyip Erdogan, is egter &rsquo;n heftige teenstander van al-Assad.Luidens die Turkse nuusagentskap Anadolu Agency was die aanvaller &rsquo;n polisiebeampte wat van diens af was.Sy ma, pa, suster en twee familielede is in &rsquo;n provinsie in die weste van die land gearresteer en sy woonstelmaat hier.&rsquo;n Ooggetuie het vertel dat die aanvaller op sy eie agter Karlov gestaan het terwyl hy sy toespraak gelewer het. Hy het Karlov in die rug geskiet, waarna die gehoor gevlug het.Die sluipmoordenaar het in die museum rondgeloop en aantygings teen Rusland geskree.Lede van die Turkse spesiale magte het hom later doodgeskiet.