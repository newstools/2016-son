&ldquo;GENOEG is genoeg, ons is moeg vir al die crime. Moord en roof &ndash; dis die lewe in die Baai,&rdquo; rap die Claasen-broers van die musiekgroep Change of Heart.Inwoners van Jacksonville in die Baai se noordelike gebiede het genoeg gehad van rowery in hul area. Saans is dit so te s&ecirc; onmoontlik om in Jacksonville se strate te beweeg sonder om jou vas te loop in gangsters wat &rsquo;n vuurwapen rig en mense beroof.Daarom het Jumane Claasen van Change of Heart asook die gemeenskapspolisi&euml;ringsforum (GPF) besluit om &rsquo;n show te hou met die tema Genoeg is Genoeg. Talle kindertjies en oumense het Saterdagmiddag nuuskierig kom kyk wat skud op die hoek van Almond- en Mpuko&shy;straat. Selfs vermeende gangsters het stadig uit hul huise gekom om die show uit te check.Die musiek van gospel rappers soos Truth Squad en Holy Rollers het inwoners vermaak.Gerald Groepe, voorsitter van die Jacksonville-GPF, s&ecirc;: &ldquo;Vandag gaan oor die crime in die area. Ons wil graag die jong boys aanmoedig om die polisie te join, want die crime begin by hulle.&rdquo;Past. James Tamboer, voorsitter van die GPF van Bethelsdorp, doen &rsquo;n beroep op ouers om op te hou cover vir hul kinders. &ldquo;Ons kan nie meer dat ons kinders die huis regeer nie. Van hulle kom met vuurwapens in die huis in en steek dit weg onder mamma se matras. As die polisie kom, s&ecirc; hulle mamma is siek in die bed en kan nie opstaan nie.&rdquo;Selfs ene Oom Kallie, wat destyds deel was van die bendes in die northerns, het gepraat en sy tattoos gewys.&ldquo;Ek kom uit &rsquo;n 20- jaar(-vonnis) uit; klip gekap in die tronk. Die gangsters in di&eacute; plek in, wat ons se lewens omkrap, is nie reg nie.&rdquo;Kapt. Bulelani Msongelwa van die Bethelsdorp-polisiestasie het mense aangemoedig om saam te werk met die GPF&rsquo;s.