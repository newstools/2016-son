DRIE mans het gister in die Blue Downs-landdroshof verskyn vir die moord op &rsquo;n polisiebeampte.Dis nadat Xolani Ndesi, Athi Mdluli en Jackson Lubabalo Mhobo verlede week in Bloekombos in Kraaifontein gearresteer is vir die moord op konst. Mziwonke Siwisa (25).Hy is verlede Maandag geskiet toe hy op pad werk toe was. Sy dienspistool is ook gesteel. Siwisa was &rsquo;n lid van die seegrens-eenheid in die Tafelbaai-hawe.Die drie, wat almal in die twintig is, staan tereg op aanklag van moord, die onwettige besit van &rsquo;n vuurwapen en ge&shy;wapende roof met verswarende omstandighede.Die saak is tot m&ocirc;re uitgestel. &ndash; News24