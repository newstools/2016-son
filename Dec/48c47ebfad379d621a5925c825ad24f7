&rsquo;N BEJAARDE en bedl&ecirc;ende vrou van Heideveld wag al 40 jaar op &rsquo;n huis.Waroldia Solomons het vandeesweek 72 jaar oud geword.Sy s&ecirc; al wat sy begeer voordat sy sterf, is om in &rsquo;n huis van haar eie te trek.Volgens haar bly sy al 40 jaar in dieselfde wendyhuis agter in &rsquo;n familielid se jaartBy Son se aankoms by die houtstruktuur in Winterbergstraat was dit duidelik dat die wendy meer as sy jare gehad het.Die struktuur se plafon het meegegee en op Son se fotograaf se kamera geval toe Solomons se versorger, Lenelda Solomons, een van die kaste rondbeweeg.Waroldia s&ecirc; met &rsquo;n smile op haar gesig: &ldquo;Al wat ek verlang voordat ek my o&euml; toemaak, is om in my eie huis te trek.&ldquo; &rsquo;n Huis met &rsquo;n toilet en alles wat ek nodig het om my laaste dae op die aarde te kan geniet.&ldquo;Ek sal baie gelukkig wees.&rdquo;Die glimlag het egter gou verdwyn toe sy praat oor haar dekades se gewag.Sy s&ecirc;: &ldquo;My ma het destyds aansoek gaan doen vir &rsquo;n huis.&ldquo;Ek weet nie meer wat om te doen om &rsquo;n huis te kry nie.&ldquo;Soos jy kan sien, sit ek in &rsquo;n rolstoel en ek is afhanklik van my suster se kind (Lenelda).&rdquo; Lenelda (31) s&ecirc;: &ldquo;Dis nie maklik nie, want Antie Warol is op kiembies en di&eacute; hok is koud.&ldquo;Die wind kom deur die gate in die muur. Ons moet ou klere gebruik om die gate toe te maak.&ldquo;Dit lyk niemand is bereid om ons te help nie.&ldquo;Die wyksraadslid, Anthony Moses, was v&oacute;&oacute;r die munisipale verkiesings hier en het toe belowe om weer terug te kom.&ldquo;Dit was die laaste wat ons van hom gehoor het.&rdquo;&rsquo;n Gemeenskapsleier, Abdurazak Meyer, s&ecirc;: &ldquo;Ek het al navrae gaan doen by die council.&ldquo;Toe word ek ges&ecirc; haar naam &iacute;s op die waglys, maar geen inligting sal gegee word nie, want dit is vertroulik.&ldquo;Hoekom kan di&eacute; vrou nie &rsquo;n huis kry nie?&ldquo;Daar is ook &rsquo;n development wat in die omgewing plaasvind.&ldquo;Hoekom kan sy nie &rsquo;n huis kry nie terwyl daar jong mense is wat huise kry net sodat hulle dit uit kan verhuur?&rdquo; &rsquo;n Woordvoerder van die Wes-Kaapse behuisings&shy;departement, Muneera Allie, s&ecirc; Solomons se aansoek is al in 2013 goedgekeur.Volgens Allie sal Solomons na verwagting in Julie &rsquo;n enkelverdiepinghuis in Heideveld se behuisingsprojek ontvang.&ldquo;As sy belangstel in &rsquo;n dubbelverdiepinghuis, kan sy v&oacute;&oacute;r einde Julie hulp ontvang,&rdquo; s&ecirc; Allie. Die mayco-lid vir behuising, Benedicta van Minnen, s&ecirc; hulle sal kommentaar lewer sodra Solomons se status op die waglys bevestig is.