DIE lede van die gay gemeenskap in Suid-Afrika moet steeds in vrees lewe oor wie hulle is. &rsquo;n Verslag getiteld &ldquo;Haatmisdaad teen lesbiese, gay, biseksuele en transgender-mense in Suid-Afrika&rdquo; is Dinsdag deur die Love Not Hate-vedltog en die organisasie OUT LGBT bekendgestel. Die verslag meet die vlakke van diskriminasie en geweld teen lede van die LGBT-gemeenskap in Suid-Afrika. Altesaam 2 130 mense het aan die opname deelgeneem van wie 1 165 gay, 687 lesbies, 216 biseksueel en 285 transgender is.Luidens die gevolgtrekking van die verslag is die voorvalle van viktimisering van gays in skole steeds ontstellend hoog. In die Wes-Kaap het 68% van die deelnemers diskriminasie in skole ervaar en in die Oos-Kaap is teen 70% van hulle gediskrimineer.Die mees algemene vorm van diskriminasie in skole is verbale beledigings. Diegene in die Wes-Kaap (52%) en KwaZulu-Natal (50%) is meer geneig om daaglikse diskriminasie te ervaar. Moord op gays kom meer voor in swart en arm gemeenskappe, lui die verslag. Baie LGBT-mense verkies ook, hoewel sommige voorvalle ernstig is, om dit nie by die polisie aan te meld nie.Nazhene Engelbrecht van Wolseley het &ndash; nadat sy vriend David Olyn in 2014 wreed vermoor is oor hy gay was &ndash; &rsquo;n inligtingsessie in die area begin waar hy die lede van die gemeenskap meer vertel oor die viktimisering wat die plaaslike gay gemeenskap beleef.&ldquo;Die probleem is baie groot op die platteland. Die mense hier laat jou voel dat jy nie hier hoort nie.&ldquo;Ons seksuele ori&euml;ntasie is &rsquo;n integrale deel van wie ons is. Daar moenie hieroor teen ons gediskrimineer word nie.&rdquo; Hy s&ecirc; by die inligtingsessie op 10 Desember in Montana, Wolseley, gaan gays in die gemeenskap vertel hoe hulle geviktimiseer is en hoe dit hulle laat voel. Kat Gilardi, bekende drag queen van die kabaret-groep 3D, s&ecirc; die haatmisdaad teen gays in die land skok hom. &ldquo;Dit is so sinloos.&rdquo;Hy s&ecirc; die groot probleem is dat mense oningelig is oor die LGBT gemeenskap. &ldquo;Ons het &rsquo;n ma en broers en susters en ons soek net geluk en liefde, maar sodra mense die woord &lsquo;gay&rsquo; hoor, vergeet hulle jy&rsquo;s &rsquo;n mens en beskou jou net as daardie deel.&rdquo;McArthur Joseph, Mr. LGBT Kaapse Skiereiland, s&ecirc; dit sal nog jare vat voordat mense hul houding teenoor die gemeenskap verander. &ldquo;Mense moet ingelig word oor die gemeenskap. Dit is hartseer dat jy nie jouself in jou eie huis of land kan wees nie.&rdquo;