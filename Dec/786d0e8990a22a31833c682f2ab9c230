DIE evangelie is &rsquo;n ernstige saak. Maar wanneer &rsquo;n klomp pastore hul lyf grapjas hou, kan dit sorg vir groot vermaak.Die grapjas Quinton Manuels bied vanjaar Krismis&shy;stories 2: Die Raadsvergadering aan en dit beloof om sommer vet pret te wees.Die vertoning, wat op 22 en 23 Desember by die Mutual Park aangebied word, moenie mis&shy;geloop word nie. Past. Johannes Claassen, wat oorspronklik van Velddrif aan die Weskus is, maar deesdae in Northpine woon, is baie opgewonde om deel te wees van die vertoning.&ldquo;Ek gaan net myself wees en stories vertel van my eie ervaring oor mense en die bediening oor die jare.&ldquo;As jy in die bediening is, veral as predikant, hou mense jou op &rsquo;n afstand,&rdquo; vertel Claassen. &ldquo;Maar ons is ook maar net mens. &ldquo;Wanneer jy kan ontspan en die gemeenskap deel kan maak, bring dit vervulling om lekker saam te kan lag.&ldquo;Ek is baie opgewonde en dis ook vir my &rsquo;n groot uitdaging en &rsquo;n fees om met Quinton Manuels te kan saamwerk.&rdquo;Past. Andrew Louw van &shy;Ravensmead is net so opgewonde oor die groot geleentheid wat op sy pad gekom het.Louwtjie, soos almal hom ken, het die verhoog saam met groot name soos oorlede antie Grietjie van Garies en Pieter van der Westhuizen gedeel.&ldquo;Ek wil vir die mense s&ecirc; maak julle klaar vir &rsquo;n lekker aand van baie pret en lag.&ldquo;Julle sal nie kan stilsit nie en maak seker dat julle &rsquo;n ekstra paar jeans saambring, just in case.&rdquo;Manuels vertel aan Son op Sondag hulle kom bymekaar om grappies te deel oor alledaagse gebeurtenisse in mense se lewe.&ldquo;Jare lank is die gelag uit die kerk gehou en tog is dit dieselfde mense wat by die huis lekker lag oor dieselfde stories.&ldquo;Lag is medisyne vir die siel en dit bring genesing, veral n&aacute; &rsquo;n lang jaar van stres en baie uitdagings.&rdquo;Manuels s&ecirc; hy het &rsquo;n gawe ontvang om mense te laat lag en hulle vir &rsquo;n oomblik te laat vergeet van hul sorge.&ldquo;Ek glo as humorsin van die Here af is, hoekom lag ons nie meer nie?&rdquo; s&ecirc; hy.