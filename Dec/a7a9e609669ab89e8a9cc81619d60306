DIE polisie soek nog na twee mans wat &rsquo;n vermeende rower in sy bed in die Frere-hospitaal in Oos-Londen doodgeskiet het, s&ecirc; die polisie.&ldquo;Ons is steeds besig met die ondersoek. Niemand is tot dusver in hegtenis geneem nie,&rdquo; het AO Hazel Mqala, &rsquo;n polisiewoordvoerder, ges&ecirc;.&ldquo;Ons vra lede van die publiek om ons asseblief met die ondersoek te help en om alle inligting aan ons te gee,&rdquo; het sy ges&ecirc;.Die vermeende rower was vermoedelik verlede week by &rsquo;n rooftog in die Oosterse Plaza in Oos-Londen betrokke.Sizwe Kupelo, &rsquo;n woordvoerder van die Oos-Kaapse departement van gesondheid, s&ecirc; &rsquo;n veiligheidswag het die man gedurende die rooftog geskiet toe hy probeer vlug het.Die gewonde man is daarna in die Frere-hospitaal opgeneem.Volgens Kupelo het verpleegsters gesien twee onbekende mans gaan Donderdagmiddag die saal binne.Toe die verpleegsters die veiligheidswagte daarvan wou s&ecirc;, het die twee mans &rsquo;n polisiebeampte oorrompel en die pasi&euml;nt doodgeskiet.Mqala s&ecirc; die mans het kort daarna gevlug.Kupelo s&ecirc; die blaam vir die voorval l&ecirc; by die twee &ldquo;skobbejakke&rdquo; wat die hospitaal in hul visier gehad het en dit in &ldquo; &rsquo;n oorlogsone&rdquo; verander het.Hy s&ecirc; dit is noodsaaklik dat die departemente van gesondheid en korrektiewe dienste in die Oos-Kaap met die polisie saamwerk om regulasies in te stel vir wanneer misdadigers na hospitale geneem word.&ldquo;Ons bestee miljoene aan private veiligheidsmaatskappye om te sorg dat pasi&euml;nte en werkers veilig bly.&rdquo; &ndash; Netwerk24