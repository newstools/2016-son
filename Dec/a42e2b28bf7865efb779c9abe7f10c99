&rsquo;N ANONIEME verhoorafwagtende beweer die geweld wat in die St. Albans-tronk buite die Baai uitgebreek het, is deur korrupte bewaarders veroorsaak. Drie gevangenes is Maandag dood toe 33 tronkvo&euml;ls wat in die gevangenis se maksimum-afdeling aangehou word, met skerp voorwerpe op die tronkbewaarders toegesak het.Die anonieme man het uit die tronk gebel en aan Son ges&ecirc; die riot het begin omdat bewaarders gevangenes gedeeltelik goedere ontneem wat deur besoekers gebring word.Hy beweer wanneer &rsquo;n besoeker &rsquo;n karton sigarette vir &rsquo;n gevangene bring, gee bewaarders net een pakkie aan die persoon en hou die res vir hulself.&ldquo;Die gevangenes het met die bewaarders probeer praat oor die probleem. maar hulle wou nie luister nie.&ldquo;En dis hoekom die gevangenes uiteindelik tot aksie oorgegaan en die beamptes gesteek het,&rdquo; s&ecirc; hy.Die verhoorafwagtende beweer ook dat water na alle selle afgesny is.Volgens hom kan niemand was nie en is die toilette verstop met menslike ontlasting.Hy meen ook die feit dat besoekers tans by die tronk verbied word, kan nie vir verhoorafwagtendes geld nie.D&iacute;t is aangesien hul volgens hom onder die toesig van die polisie en nie die departement val nie.Thabang Makwetla, adjunkminister van korrektiewe dienste, het egter ontken dat veiligheidsprosedures wat in die maksimum-afdeling toegepas word, vir die res van die tronk geld.Volgens hom is net die maksimum-afdeling tans onder &rsquo;n lockdown en mag gevangenes daar geen besoekers ontvang nie.Dit geld volgens hom nie vir verhoorafwagtendes of gevangenes wat in die medium-afdeling aangehou word nie.Zach Modise, nasionale tronkhoof, het ges&ecirc; die departement van korrektiewe dienste se beamptes en die polisie word opgelei om gevangenes se menseregte te beskerm.