GANGSTERISM, oorbevolking en personeeltekorte is die hoofredes vir die geweld wat gereeld in die St. Albans-gevangenis buite die Baai uitbreek.So het Zach Modise, die nasionale kommissaris van korrektiewe diens&shy;te, ges&ecirc;.Modise het saam met die adjunkminister van korrektiewe dienste, Thabang Makwetla, gister besoek by die tronk afgel&ecirc;.Dit volg nadat 3 gevangenes dood is toe 33 tronk&shy;vo&euml;ls Maandag in die tronk se maksimum-afdeling op bewaarders toegesak het.Volgens Makwetla het die voorval omstreeks 10:00 in die eetsaal-area plaasgevind.Die 33 aanvallers, wat in selle 22 en 23 in eenheid B van die maksimum-afdeling gehuisves word, het skerp voorwerpe en selfgemaakte messe gebruik.Makwetla het bevestig versterkings is ingeroep en die drie gevangenes is dood toe beamptes hulself moes verdedig.Hy het bygevoeg 13 beamptes is in die geweld beseer, maar almal is reeds uit hospitale ontslaan en ongeveer sewe was gister weer op hul pos.Daar is ook voorheen berig dat 25 gevangenes in die proses beserings opgedoen het.Die tronk is op lockdown geplaas en geen besoekers word toegelaat voordat die situasie normaal is nie.Volgens Makwetla was die oortreders ontevrede omdat sekere voorregte hulle weens wangedrag ontneem is.Makwetla het bygevoeg Mandla Jam, St. Albans se areakommissaris vir die departement van korrektiewe dienste (DKD), het self ingegryp.Maar die aanval het steeds plaasgevind.Modise het erken die tronk het gefouteer aangesien gevangenes nie voor hul toetrede tot die saal deurgesoek is nie.Volgens hom was net die helfte van die personeel teenwoordig aangesien dit &rsquo;n langnaweek was en ook omdat ander met verlof is.Hy het bygevoeg die nommerbendes &ndash; die 26-, 27- en 28-bendes &ndash; is &rsquo;n reuseprobleem in die tronk.&ldquo;Soms beplan hulle aanvalle op datums wat vir hul uitstaan,&rdquo; het hy ges&ecirc; met verwysing na die voorval wat op 26 Desember plaasgevind het.Die adjunkminister het bevestig die DKD, polisie en regterlike inspektoraat vir korrektiewe dienste het reeds met ondersoeke begin. Makwetla het &rsquo;n beroep op besoekers en beamptes gedoen om nie wapens, dwelms en selfone die tronk in te smokkel nie.James Selfe, die DA se nasionale woordvoerder oor korrektiewe dienste, het &rsquo;n beroep om &rsquo;n deeglike ondersoek na die voorval gedoen.Golden Miles Bhudu, president van die South African Prisoners Organisation for &shy;Human Rights (Sapohr), het die voorval gister veroordeel.Hy het aan die SAUK ges&ecirc; die optrede van korrupte beamptes blaas die geweld in tronke aan.