NIEMAND weet nou wat van die saak oor die vermeende ponzi-pastoor in Touws&shy;rivier geword het nie.Beleggers s&ecirc; hulle is steeds in limbo oor waar hul geld is en of hulle dit gaan terugkry. Dit kom nadat die Valke onlangs toegesak het op David Cupido se huis in Touwsrivier waar hy sy maatskappy 4th Power Investment bedryf.Daar word beweer hy bestuur &rsquo;n ponzi-skema met die geld van duisende mense van die plaasgemeenskappe van Worcester, De Doorns en Touwsrivier.Die beleggers sou in die komende week &rsquo;n uitbetaling kry en talle beleggers het na &rsquo;n blinkmond-Kersfees uitgesien.Maar toe Son op Sondag di&eacute; week wou hoor hoe ver die ondersoek teen Cupido en sy maatskappy vorder, kon die Raad op Finansi&euml;le Dienste (FSB) en nog minder die Nasionale Verbruikerskommissie s&ecirc; wat met die saak aangaan.Thobeka Jojozi, &rsquo;n woordvoerder van die FSB, het eers ges&ecirc; die saak &ldquo;val buite die FSB se regulatoriese net&rdquo; en dat Son op Sondag die Nasionale Verbruikerskommissie moet kontak.Toe Son op Sondag die kommissie kontak, het Trevor Hattingh, &rsquo;n woordvoerder van die kommissie, ges&ecirc; hulle het nie die saak aangemeld nie en alle navrae moet aan die FSB gerig word.&ldquo;Ek kan nie namens die FSB kommentaar lewer nie. Ek versoek dat jy met die FSB oor die saak praat.&rdquo;Hy het ons na die FSB se woordvoerder terugverwys.Ure later het die bestuurshoof van die FSB, Manasse Malimabe, ons verwys na die Valke, wat die saak ondersoek.&ldquo;Ons kan egter bevestig dat 4th Power nie geregistreer is nie.&rdquo;Hierna het Son op Sondag die Valke se woordvoerder, kapt. Lloyd Ramovha, gekontak, wat gevra het die koerant moet hom op Whats&shy;App kontak. Hy het die boodskap gelees en die navrae ge&iuml;gnoreer.Cupido het vroe&euml;r self aan Son op Sondag ges&ecirc; hy weet ook nie wie die aanklagte teen hom aanhangig gemaak het nie. Al sy rekeninge is gevries totdat die Valke met hul ondersoek klaar is.