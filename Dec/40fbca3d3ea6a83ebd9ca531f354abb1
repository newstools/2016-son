MEGHAN Markle se TV-reeks Suits het miskien nie die hoogste kyksyfers gehad nie, maar haar naam is die meeste op Google gesoek.Mail Online berig dit het waarskynlik iets met haar verhouding met prins Harry te doen.Die 35-jarige aktrise se verhouding met die prins het daartoe gelei dat sy die onderwerp van meer Google-soektogte as enige Oscar-wenner en box office queen was.Haar verhouding met Harry het eers laas maand die hoofopskrifte gehaal en in di&eacute; kort tydjie is daar meer inligting oor haar gesoek as enige ander aktrise die hele jaar.Marion Cotillard, wat luidens talle gerugte &rsquo;n affair met Brad Pitt gehad het, is tweede op die lys, gevolg deur Fuller House se Jodie Sweetin, Star Wars se Daisy Ridley en Brie Larson, wenner van die Oscar vir beste aktrise.