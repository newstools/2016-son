DIE gemeenskap van Kwazakhele in die Baai is tot stilstand geskok n&aacute; &rsquo;n moord Dinsdagmiddag in Nomjilaweg.Momelezi Mpanza (34), &rsquo;n polisiekonstabel wat by die Baaise lughawe gestasioneer was, het na bewering sy meisie, Ntobosindisa Ngube (33) in &rsquo;n huis in di&eacute; straat doodgeskiet.Daarna het hy homself ook geskiet.Kapt. Andr&eacute; Beetge, &rsquo;n polisiewoordvoerder, het die voorval bevestig. Hy s&ecirc; di&eacute; twee se lyke is in die huis opgespoor nadat inwoners omstreeks 16:50 drie skote hoor afgaan het.&ldquo;Konstabel Mpanza se dienspistool is langs sy lyk in die slaapkamer gevind. Ngube se lyk het in die kombuis gel&ecirc;.&rdquo;Son verneem di&eacute; huis behoort aan Ngube se familie.By Son se besoek het &rsquo;n vrou, vermoedelik &rsquo;n familielid, huilend by die agterdeur uitgestorm en met geswolle o&euml; na &rsquo;n vrou in die kombuis gewys.Di&eacute; vrou het ges&ecirc; sy is Ngube se niggie en aggressief gevra wat die media daar maak.&ldquo;Die polisieman (Mpanza), waarna julle verwys, bly nie hier nie, dis al wat ek gaan s&ecirc;. Ek weet nie waar hy bly nie en ek gee ook nie om nie.&ldquo;Sy meisie (Ngube) het hier gebly.&rdquo;Die familie het geweier om verder enige kommentaar te lewer.Nuuskierige inwoners het in die straat uitgekom en met groot o&euml; na die huis gekyk. Hulle was egter te bang om enigiets te s&ecirc;.&ldquo;Ons het gehoor van die skietvoorval, maar ek was nie by die huis nie, so ek het niks skote gehoor nie,&rdquo; het &rsquo;n anonieme buurvrou ges&ecirc;.&rsquo;n Ander inwoner s&ecirc; hy het die skote gehoor, maar gedink dis vuurwerke wat afgevuur word.Die polisie ondersoek twee sake van moord.Daar is ook &rsquo;n dossier aangel&ecirc; vir geregtelike nadoodse ondersoeke.