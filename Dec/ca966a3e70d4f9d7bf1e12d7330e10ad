DIE 20-jarige Robyn &shy;Pearce se ma het gister met &rsquo;n handgebaar aan haar dogter se vermeende moordenaar gewys dat sy hom watch.Wasief Buxbey (27) het gister sy eerste verskyning in die Kaapstadse landdroshof gemaak waar hy gehoor het hy gaan langer as drie maande in die tjoekie sit.Buxbey staan tereg op aanklag van moord nadat hy Pearce, &rsquo;n tweedejaarstudent aan die Universiteit Stellenbosch, na bewering op 2 Desember in Seepunt doodgesteek het.Die hof het gister gehoor Buxbey het vir die moord ge-confess.Pearce het in haar gesin se vakansie-woonstel in &shy;Beach Court gebly toe sy vermoor is.Buxbey het glo saam met sy pa konstruksiewerk op die derde en sesde vloer van die woonstelblok gedoen. Die Pearce&rsquo;e se flat is op die vierde vloer gele&euml;.Volgens William Booth, die prokureur en woordvoerder van die gesin Pearce, is d&iacute;t wat die gesin die meeste omkrap.&ldquo;Die gesin wil weet hoe die beskuldigde toegang tot die vierde vloer gekry het as hulle nie opknappingswerk daar gehad het nie.&rdquo;Volgens Booth is die gesin van Durban nog te getraumatiseer om met die media te praat.Familielede het &shy;Pearce se ma, Bernadette, gedurende die hofsitting bygestaan.Die beskuldigde was geklee in dieselfde swart-wit top en blou sweetpakbroek waarin hy Woensdag by sy huis in Lotusrivier gearresteer is.Hy het heel kalm voor landdros Joe Magele voorgekom.Buxbey het ges&ecirc; hy gaan nie &rsquo;n prokureur aanstel nie en gaan homself verdedig.&ldquo;Ek gaan nie vir borgtog aansoek doen nie, want ek het klaar &rsquo;n confession oor die moord gemaak,&rdquo; het Buxbey aan Magele ges&ecirc;.Volgens &rsquo;n ingeligte na aan die ondersoek het Buxbey se familielede self die polisie gekontak nadat hy sy pa en suster van die moord vertel het.Familielede van die beskuldigde was ook in die hof en het ges&ecirc; hulle voel baie jammer vir Pearce se familie.&ldquo;Veral omdat dit di&eacute; tyd van die jaar is. Ons het nooit gedink dat so iets so na aan ons familie sou gebeur nie.&ldquo;Ons het nog probeer om hom weg van die drugs te hou deur hom met werk besig te hou,&rdquo; het &rsquo;n familielid ges&ecirc;.