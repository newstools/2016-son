&rsquo;N ROL in een van Suid-Afrika se gewildste sepies en &rsquo;n babadogter is &rsquo;n goeie manier om die jaar mee af te sluit.Jason Willemse, wat ook bekend is vir sy rol in Scandal!, is tans in Generations: The Legacy te sien.Die 30-jarige akteur werk op een van die grootste stelle wat hy n&oacute;g gesien het, en hy s&ecirc; dit is soos &rsquo;n droom.&ldquo;Toe ek klein was, het die groot mense in die Kaap altyd ges&ecirc; Generations is di&eacute; soapie om te kyk,&rdquo; vertel die akteur van Ladismith wat deesdae in die Goudstad woon.Hy voeg by: &ldquo;Van daai tyd af was ek &rsquo;n fan. Dit voel soos &rsquo;n droom om deel van die grootste sepie in Mzansi te wees.&rdquo;Hy vertolk die rol van Clifford, &rsquo;n rekenmeester. Hy help een van die karakters met haar geld wat sy met dwelms gemaak het.Volgens Willemse doen die ou ook dodgy deals met gangsters.Die akteur het sy navorsing vir die karakter gedoen deur &rsquo;n bekende fliek van die 1990&rsquo;s te kyk.&ldquo;Ek het die 1995 movie Heat met Robert de Niro en Al Pacino gekyk en my karakter op hul karakters gebaseer,&rdquo; vertel hy oor sy voorbereiding van die rol.Hy geniet dit om die rol van die dodgy ou te speel. Dit laat hom selfs soos &rsquo;n sekere bekende spy voel.&ldquo;Die suits wat Clifford dra, is on point. Ek voel soos James Bond,&rdquo; lag hy.Dan voeg die akteur &ndash; wat met sy drama-opleiding by die Northlink-kollege begin het &ndash; by: &ldquo;Op &rsquo;n ernstiger noot . . . Ek like dat Clifford slim en &rsquo;n accountant is wat weet hoe om die wet te by-pass.&rdquo;Die vervaardigers het nog nie bepaal hoe lank Willemse en sy Clifford nog in Generations te sien sal wees nie, maar Willemse sal nie omgee as hy vir n&oacute;g &rsquo;n tydjie op die stel kan wees nie.Hy s&ecirc;: &ldquo;Ek sal happy wees as ek hulle op &rsquo;n permanente basis kan join.&rdquo;Dit klink nie asof hy dinge doen as hy nie genot daaruit put nie.&ldquo;Solank as wat dit nog goed voel vir my,&rdquo; is sy antwoord op die vraag hoe lank hy nog in die opwindende w&ecirc;reld van sepies wil wees.Willemse hou hom ook besig met allerhande ander projekte en geniet sy rol as pa.Sy dogtertjie het di&eacute; week &rsquo;n maand oud geword en die akteur het in die kombuis besig geraak vir die nuwe vrou in sy lewe.&ldquo;Ek het vir haar &rsquo;n chocolate-en-caramel-koek gebak omdat sy vandag (14 Desember) een maand oud is,&rdquo; s&ecirc; die trotse pa.&ldquo;En dis omdat my vrou chocolate-en-caramel-koek so ge-crave het toe sy swanger was.&rdquo;Dit klink asof Willemse se aanhangers hom in die nuwe jaar in n&oacute;g &rsquo;n projek te sien gaan kry.&ldquo;Daar&rsquo;s iets groots, maar ek kan nog niks s&ecirc; nie. &ldquo;Maar hou die kassie gerus dop,&rdquo; s&ecirc; Willemse heel geheimsinnig.