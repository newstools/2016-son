DIE Nelson Mandelabaai-metropolisie en die Suid-Afrikaanse polisiediens se gesamentlike optrede teen verkeersoortreders blyk &rsquo;n sukses te wees.Die munisipaliteit het bevestig die metropolisie en die Walmer-polisiekantoor het op Oukersdag &rsquo;n gesamentlike operasie gedoen.Luidens &rsquo;n munisipale verklaring is twee motoriste op aanklag van dronkbestuur in hegtenis geneem. Vier motoriste in ongelisensieerde voertuie is beboet. Ses mense wat sonder hul bestuurslisensies betrap is, is ook boetes opgel&ecirc;.Yolanda Faro, die metropolisiehoof in die Baai, het gister ges&ecirc; agt bestuurders is sedert 23 Desember op aanklag van dronkbestuur aangekeer. In een voorval is een arrestasie ook gemaak vir die besit van 16 gram dagga.Op die provinsiale paaie het daar ook verskeie suksesvolle operasies plaasgevind.Van 1 tot 26 Desember is 71 213 voertuie op Oos-Kaapse paaie van die pad getrek.So het Charles Bramwell, adjunkdirekteur van verkeer in die Oos-Kaap, gister aan Son ges&ecirc;.Volgens hom is 8 184 dagvaardings vir verskeie oortredings uitgereik.Verder is 170 voertuie onpadwaardig bevind en van die paaie verwyder en is 224 mense is vir dronkbestuur aangekeer. Hy het bygevoeg &rsquo;n bykomende 24 arrestasies is ook om &rsquo;n verskeidenheid ander redes gemaak.Bramwell het bevestig 153 lasbriewe is uitgereik en 46 rondloperdiere is ook in die tydperk geskut.