TERWYL die dodetal op Suid-Afrikaanse paaie die hoogte inskiet, is sterftes in die Wes-Kaap en Oos-Kaap dieselfde as verlede jaar.En volgens die Wes-Kaapse verkeershoof, Kenny &shy;Africa, steek dieselfde probleme as in die verlede weer kop uit op die paaie.&ldquo;Die gesindhede van die mense teenoor ander padgebruikers moet verander, want ander mense se lewe word in gevaar gestel.&ldquo;Wat ons die afgelope naweek ervaar het, is dat daar baie voet&shy;gangers is wat doodgery is en kop-aan-kop-botsings.&ldquo;Dis mense wat karre verbysteek op verkeerde plekke of aan die slaap raak. Dit dui alles op menslike faktore.&rdquo;Die nasionale minister van vervoer, Dipuo Peters, het Dinsdag ges&ecirc; reeds 845 mense het tussen 1 en 19 Desember landwyd op paaie gesterf.Volgens haar dra die menslike faktor 82% by tot die ongelukke.Net soos &shy;Africa het Peters ges&ecirc; motoriste is roekeloos en gee nie om vir ander padgebruikers nie. Landwyd het die sterftesyfer tot dusver met 17% gestyg.Africa s&ecirc; in die Wes-Kaap is 82 mense tot en met 19 Desember dood, wat dieselfde is as verlede jaar.&ldquo;In die Wes-Kaap en Oos-Kaap het dit nie gestyg nie.&rdquo;Volgens Peters was daar 32 meer ongelukke in KwaZulu-Natal, 28 meer in Limpopo en 9 in Noordwes.Ongelukke in Mpuma&shy;langa het met 26 verhoog, 3 meer in Gauteng en 2 in die Vrystaat.&ldquo;Daar is minder ongelukke in die Noord-Kaap, wat op vier staan.&rdquo;Die Automobiel-Assosiasie (AA) het in &rsquo;n verklaring ges&ecirc; die stygende dodetal is &rsquo;n aanduiding dat die sterftesyfer die ergste in jare oor die feestyd kan word.Peters het onverantwoordelike en roekelose motoriste sterk veroordeel en s&ecirc; hulle gee nie om vir die wet en ander padgebruikers nie. Sy s&ecirc; daar is &rsquo;n algemene neiging om padre&euml;ls te verontagsaam.