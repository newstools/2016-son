ALTESAAM 18 mense is die Kersnaweek op die Wes-Kaap se paaie dood, maar die verkeersdepartement s&ecirc; hy gaan di&eacute; Nuwejaars&shy;naweek &ldquo;geen nonsens&rdquo; op die paaie duld nie.Kenny Africa, Wes-Kaapse verkeershoof, s&ecirc; sy beamptes is slaggereed vir die komende paartie-naweek.Africa s&ecirc; 18 mense het al sedert verlede Donderdag in motorongelukke omgekom. Die eerste ongeluk het Donderdag tussen Beaufort-Wes en Drie Susters gebeur. Die drywer het beheer verloor en is in die ongeluk dood.Africa het bygevoeg: &ldquo;Saterdagoggend het ons daardie lelike ongeluk buite Worcester gehad waarin 13 mense dood is.&rdquo;Donald Grant, Wes-Kaapse minister van vervoer en openbare werke, s&ecirc; omstreeks 04:30 op Oukersaand het &rsquo;n Intercape-bus tussen De Doorns en Worces&shy;ter trompop teen &rsquo;n minibus-taxi gebots.&ldquo;Altesaam 13 mense, insluitend &rsquo;n bestuurder, is in die ongeluk dood en 3 ander passasiers is ernstig beseer.&ldquo;Dit is die eerste groot botsing van die feestyd,&rdquo; s&ecirc; Grant in &rsquo;n verklaring.Die Kersnaweek was daar etlike padblokkades oral in die provinsie en 2 020 karre is afgetrek. Africa s&ecirc;: &ldquo;Hiervan is 1 800 vir alkohol getoets en 16 motoriste is vir dronkbestuur gearresteer.&rdquo;Hy voeg by hul grootste uitdaging vir hierdie naweek is die kusgebiede soos Somerset-Wes, die Strand, en plekke soos Wildernis in die Suid-Kaap wat deur strandbesoekers oorval word.Hy doen &rsquo;n ernstige beroep op padgebruikers om &ldquo;die naweek te geniet, maar by die padre&euml;ls te hou&rdquo;.Hy het bygevoeg: &ldquo;Moenie drink en bestuur nie. Ons gaan geen nonsens duld nie. Jy sal gearresteer en van die pad afgehaal word.&rdquo; Africa s&ecirc; spoedvrate sal ook nie geduld word nie.Die naweek se hoogste spoedoortreding is by Laingsburg gemeet waar &rsquo;n motoris gearresteer is vir &rsquo;n snelheid van 175 km/h in &rsquo;n 120 km/h-sone. Nog &rsquo;n motoris is by Beaufort-Wes aangekeer vir &rsquo;n snelheid van 164 km/h in &rsquo;n sone met &rsquo;n spoedbeperking van 120 km/h.