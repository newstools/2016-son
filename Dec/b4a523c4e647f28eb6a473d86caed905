INWONERS van &shy;Milleniumpark in &shy;Pearston is moedeloos omdat hulle weke laas 7de Laan kon kyk.Generations, Scandal! en die nuus in Afrikaans is hulle ook nie meer beskore nie omdat hul TV-sein ongeveer &shy;elke tweede dag wegraak.Di&eacute; inwoners is raadop en s&ecirc; dinge kan nie meer so aangaan nie, veral nie tydens Krismis nie.Debora Williams s&ecirc; haar SABC2-kanaal het &rsquo;n week laas gewerk.&ldquo;Dis vir my &rsquo;n verskriklike steurnis. Hierdie is &rsquo;n klein dorpie sonder enige entertainment. &ldquo;So, ons volg maar onse 7de Laan. Nou weet ons nie eens meer wat daar aangaan nie.&rdquo;Sy voeg by: &ldquo;My ma is bedl&ecirc;end. Ek en sy is dus meestal by die huis.&ldquo;Nou sit ons maar voor &rsquo;n donker TV.&rdquo;Williams, wat ongeveer &rsquo;n jaar lank hier woon, s&ecirc; die munisipaliteit het &rsquo;n antenna in di&eacute; woonbuurt opgestel om die sein te verbeter, maar dit help nie altyd nie.Katie Strydom, ook &rsquo;n inwoner, is sommer behoorlik omgekrap.&ldquo;Dis sleg, sleg, sleg. Ek weet nie hoe anders om dit te stel nie. Daar is niks op my TV nie.&rdquo;Strydom s&ecirc;: &ldquo;SABC3 is uit vir vier weke en die afgelope week is SABC2 weg. My TV-lisensie is op datum. Ek verwag beter diens.&rdquo;Thabiso Klaas, die munisipale bestuurder, s&ecirc; hy het geen sulke klagtes ontvang nie.&ldquo;Daar is &rsquo;n maatskappy wat daarvoor verantwoordelik is om die sein te kontroleer. Ek sal met hulle skakel en uitvind wat die probleem is.&rdquo;