HY IS dalk brandarm en haweloos, maar skatryk aan kreatiwiteit.Wanneer die meeste van ons rommel sien, sien ons net gemors.Nie Shane Dixon (49) van Athlone nie: Dit laat hom op &rsquo;n futuristiese verbeeldingsvlug gaan.Dis omdat Dixon kunswerke daarvan skep, veral robotte wat lyk soos di&eacute; in die Transformer -flieks.Son op Sondag het hom langs Klip&shy;fonteinweg in Gatesville raakgeloop.Dit was toe hy sy jongste skepping van rommel, sy robot R3, in &rsquo;n kruiwa gestoot het.&ldquo;Ek is maar arm; ek kan nie eens &rsquo;n selfoon bekostig nie, so ek maak maar robotte vir &rsquo;n lewe,&rdquo; het Dixon met &rsquo;n kinderlike glimlag vertel.R3 is sy derde skepping. Di&eacute; se voorgangers heet R1 en R2.Dixon s&ecirc; dit vat hom so drie maande om een te voltooi.R3 is oor die 2 m lank en lyk baie intimiderend &ndash; so amper asof &rsquo;n mens voel jy beter hom nie laag vat vir die stoffasie van sy onderdele nie.Hoewel Dixon nie verder as laerskool gevorder het nie, bestempel die inwoners hom as &rsquo;n genie.Dixon verklap dat hy hierdie robotte skep sonder om vooraf enige beplanning of meetwerk te doen.Hy s&ecirc; hulle kry gedaante bloot uit sy verbeelding.Dixon kruie sy indrukwekkende robotte rond om geld te maak met shows by plaaslike skole en biblioteke.Hy s&ecirc; hy het R1 en R2 verkoop vir R800 elk.Hy verklap: &ldquo;Ek gaan nou vir R3 &rsquo;n vrou maak.&rdquo;Dixon s&ecirc; die parte is feitlik enige soort rommel &ndash; tandeborsels, blikkies, TV&rsquo;s, &ldquo;ag enigiets&rdquo;.Enigeen wat Dixon wil kontak, kan hom gerus by Loerieweg 124, Bridgetown, besoek.