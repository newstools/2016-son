DIE Boland-rugbyunie en sy president, Ivan Pekeur, het klubs in di&eacute; streek in die steek gelaat.Di&eacute; bewering is deel van die inhoud van &rsquo;n griefskrif wat oorhandig is aan Mark Alexander, president van SA Rugby.Verteenwoordigers van talle klubs het hul stryd met die Boland-rugbyunie se bestuur Donderdag tot by SA Rugby se uitvoerende bestuur se vergadering op Nuweland geneem.Volgens die ontevrede klubs se verteenwoordigers weier die Boland-bestuur om &rsquo;n vergadering te bel&ecirc; om &rsquo;n mosie van wantroue te bespreek.Di&eacute; versoek is glo reeds ses weke gelede ingedien.Volgens die inhoud van di&eacute; mosie van wantroue word spesifiek na finansi&euml;le onre&euml;lmatighede in die unie verwys.Die klubs vra ook dat die unie onder administrasie geplaas word.Hulle wil ook h&ecirc; die Boland-bestuur moet gedwing word om die mosie ter tafel te l&ecirc;.Hulle vra ook dat SA Rugby onmiddellik &rsquo;n forensiese ondersoek instel om die ongerymdhede waarby die bestuur en amptenare na bewering betrokke is, te ondersoek.Die klubs s&ecirc; die Boland-unie weier om die betrokke mosie aan al die klubs te sirkuleer. Volgens Willie Small, Boland se voormalige uitvoerende hoof (CEO), is daar groot ontevredenheid onder die klubs. Hy s&ecirc; daar is vanjaar ook net een algemene vergadering gehou. Dit is teenstrydig met die unie se grondwet, wat vereis dat daar drie soortgelyke vergaderings elke jaar gehou moet word. Small het ges&ecirc;: &ldquo;Die president het in sy openingsrede n&aacute; sy verkiesing tot die pos ges&ecirc; hy gaan die unie nou teruggee aan die klubs. &ldquo;Hy het ook belowe om die klubs op die hoogte te hou van wat als by die unie gebeur. Maar dit het tot dusver nie gebeur nie,&rdquo; het Small ges&ecirc;.