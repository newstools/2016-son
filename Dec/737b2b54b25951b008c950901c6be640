MENIGE koper het gister by die Stanford Square-winkelsentrum in die Baai &rsquo;n veilige afstand behou toe &rsquo;n verdagte aktetas in die parkeerarea opgemerk is.Di&eacute; tas het op die grond langs &rsquo;n wit Chevrolet Aveo buite Capitec gestaan.By Son se aankoms het die aktetas verlate in die parkeerarea gestaan en is die toneel afgesper.Polisiebeamptes het &rsquo;n wakende oog oor die tas gehou ingeval iets gebeur.Abraham Isaacs, &rsquo;n wyksraadslid vir wyk 11 in Schauderville, het die tas opgemerk.Hy s&ecirc; hy en sy span, wat besig was met &rsquo;n walkabout in die omgewing, het parkeerplek buite Capitec gekry, maar toe hulle uitklim, was daar nog niks.&ldquo;Ons het teruggekom en die tas langs die kar sien staan. Ons het eers gedink dit behoort aan &rsquo;n man wat besig was om uit sy parkeerplek te trek, maar toe ons hom vra, s&ecirc; hy dis nie sy tas nie.&rdquo;Isaacs s&ecirc; hy het onmiddellik die polisie gebel.&ldquo;Die honde-eenheid sowel as die bomopruimingseenheid se honde het rondom die tas gesnuffel, maar niks gekry nie. Die polisie het toe die tas oopgemaak,&rdquo; s&ecirc; hy.Volgens Isaacs het die polisie gereedskap sowel as dokumente in die tas gevind. Daar was ook &rsquo;n verdagte voorwerp in die tas wat deur die polisie weggeneem is vir ontleding. Kol. Priscilla Naidu, &rsquo;n polisiewoordvoerder, het die voorval bevestig. Sy s&ecirc; hulle het omstreeks 13:45 &rsquo;n oproep ontvang oor di&eacute; verdagte aktetas en die bomopruimingseenheid is na die toneel toe.Naidu s&ecirc; hulle het net dokumente in die tas gevind en het dit in hul besit terwyl hulle die eienaar soek.