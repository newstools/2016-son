DIE 12-jarige meisie wat na bewering deur &rsquo;n sangoma verkrag is, vrees nou vir haar lewe nadat di&eacute; man onlangs op borgtog vrygelaat is.Die kind se pa, wat nie genoem mag word nie om sy kind se identiteit te beskerm, s&ecirc; sy meisiekind is vreesbevange dat die verdagte sal terugkeer en haar leed aandoen.Hy s&ecirc; die ondersoekbeampte het hulle gebel om te s&ecirc; die verdagte het borgtog gekry en moet op 30 Januarie volgende jaar weer in die hof verskyn.&ldquo;My kind se lewe is verwoes deur daai man. Nou loop hy los rond en kan enigiets aan haar doen. Iemand wat so iets aan &rsquo;n kind doen, verdien nie om borgtog te kry nie.&rdquo;Son het vroe&euml;r berig oor di&eacute; meisie wat blykbaar deur haar buurman en sy vrou na hul huis gelok is waar die verdagte glo ure lank saam met die meisie agter &rsquo;n toe deur in sy garage was.Die meisie het later aan hul leraar vertel die man het haar na bewering onwelvoeglik betas en toe verskeie kere verkrag.Dit het glo maande lank so aangegaan.Die pa s&ecirc; sy kind is deesdae baie stil en teruggetrokke en vrees om die huis te verlaat.&ldquo;Elke keer as sy loop om miskien winkel toe te gaan, kyk sy smekend na my en s&ecirc; ek moet tog in die deur staan en uitkyk, al is dit helder oordag. My kind was nie so nie, maar dis vandat hy (die verdagte) op borgtog uit is.&rdquo;Di&eacute; pa s&ecirc; sy vrou was heeltemal omgekrap toe sy hoor die verdagte het borgtog gekry. &ldquo;Sy kon amper nie &rsquo;n woord uitkry toe ek haar daarvan vertel nie.&rdquo;Hy s&ecirc; die veldtog van 16 dae van aktivisme wat jaarliks van 25 November tot 10 Desember plaasvind, het sy kind lelik gefaal.&ldquo;Ek is baie ongelukkig. Die veldtog baklei dan teen geweld teen vroue en kinders, hoe kon daai man dan veral in di&eacute; tyd vrygelaat word?&ldquo;Ek het al gehoor van voorvalle waar mans tydens di&eacute; veldtog aan hul vroue getimmer het en baie swaar gestraf is. Hoekom kan geregtigheid nie ook vir my kind geskied nie?&rdquo; wou hy weet.Die meisie se ouers het nog &rsquo;n bekommernis: Die san&shy;goma het glo voorheen in die nag met swart klere in die straat rondgegaan en goed rondom hul huis gestrooi.&ldquo;Ek is bang hy kom terug en strooi weer sy gemors rondom my huis. Hy hoort agter tralies.&rdquo;Lesley-Ann Foster, die voorsitter van die Masimanyane-vroue-ondersteuningsentrum, s&ecirc; die 16 dae van aktivisme is ongelukkig net simbolies en doen nie veel om geweld teen vroue en kinders te keer nie.&ldquo;Die waarde van vroue en kinders se lewe is baie laag in ons land, dis waarom mans so maklik loskom.&ldquo;Dis ontstellend dat die regstelsel ons vroue en kinders soms in die steek laat.&rdquo;Kapt. Andr&eacute; Beetge, &rsquo;n polisiewoordvoerder, s&ecirc; hy sal eers die navraag vandag kan doen aangesien dit binne kantoorure moet val.