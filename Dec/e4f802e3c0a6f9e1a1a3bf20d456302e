 N VROU van Uitenhage wat w reldwyd in netbalkringe gereken word, was Dinsdag in n fratsongeluk betrokke. Terwyl Theresa Prince geswem het in Jeffreysbaai, waar hulle tans vakansie hou, het iemand haar met die knie in die gesig getref. Haar man, Deon, het haar onmiddellik na n plaaslike kliniek geneem waarna sy na die Greenacres-hospitaal in die Baai oorgeplaas is.Skanderings het gewys haar kakebeen en neus het in die voorval gebreek. Theresa is ook na n oog-en-laserkliniek verwys. Daarna moet sy n plastiese chirurg gaan sien. Theresa se man het aan Algoa FM vertel sy verduur nog baie pyn, maar sy hoop om spoedig van haar gesig beserings te herstel.