DIE Kaapse hooggeregshof s&ecirc; Pollsmoor moet sy verhoorafwagtende gevangenes drasties verminder.Die departement van korrektiewe dienste het ses maande gekry om die oorbevolking van sy afdeling vir verhoorafwagtendes te verminder. Regter Vincent Saldanha het gister in sy uitspraak beslis Pollsmoor moet sy verhoorafwagtendes met 150% verminder.Saldanha wil ook binne drie maande &rsquo;n verslag en plan h&ecirc; oor die rotteplaag, higi&euml;ne en die gevangenes wat op die vloer eet.Sonke Gender Justice, &rsquo;n menseregte-organisasie, het die minister van korrektiewe dienste hof toe gesleep oor die swak omstandighede in die tronk.Teen 5 Desember was die afdeling vir verhoorafwagtendes 150% oorbevolk.&ldquo;Die omstandighede is haglik. Daar is &rsquo;n rotte-plaag wat in September verlede jaar &rsquo;n gevangene se lewe ge&euml;is het. Daar is boonop &rsquo;n tekort aan toilette,&rdquo; het Clare Bellard, regsverteenwoordiger van Sonke Gender Justice, ges&ecirc;.Saldanha het die situasie by die tronk as ongrondwetlik verklaar.&ldquo;Die dinge waarmee ek &rsquo;n probleem het, is die rotteplaag, kakkerlakke en die gevangenes wat op die grond eet,&rdquo; het hy ges&ecirc;.Adv. Marumo Moerane, die departement van korrektiewe dienste (DKD) se regsverteenwoordiger, het aangevoer dat al drie vlakke van die regering en die parlement by die situasie betrek moet word.&ldquo;Dit is &rsquo;n nasionale probleem en dit is die verantwoordelikheid van die minister van korrektiewe dienste, hoewel hy ook die minister van justisie is,&rdquo; het Saldanha teruggekap.Bellard het ook die hof gevra om die bevel onder landdroste se aandag te bring.&ldquo;Ek wil nie &rsquo;n beslissing hier maak en dan is die rolspelers nie hier nie. Julle moet liewer die nasionale vervolgingsgesag hier kry,&rdquo; het Saldanha ges&ecirc;.Bellard het die uitspraak as positief bestempel.&ldquo;Daar is &rsquo;n bereidheid van die departement van korrektiewe dienste se kant om die situasie op te los,&rdquo; het sy ges&ecirc;.