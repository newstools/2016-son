&rsquo;N JONG meisie is skooltoegang vir &rsquo;n jaar geweier, glo sonder &rsquo;n rede.Die 15-jarige kind het gehoop sy sou volgende jaar haar skoolloopbaan aan &shy;die Ho&euml;rskool Pelican in Pelican Park naby Lotusrivier hervat, maar die skool weier glo botweg.Volgens die kind se ontstelde ouma, Maria Joubert, het haar kleinkind se nagmerrie op 21 Januarie vanjaar begin toe sy die skool se perseel die eerste keer betree het.&ldquo;Die hoof het net sonder enige rede haar boeksak uit haar hand geruk en ges&ecirc; sy moet in &lsquo;daai hoek&rsquo; gaan sit en my maar bel om haar by die skool te kom haal.&rdquo;Volgens die ouma het die voorval haar kleinkind heeltemal van stryk gebring.&ldquo;En toe sy haar foon uithaal om my te bel, wou die sekuriteit haar foon afvat en ges&ecirc; sy sal dit die einde van die jaar terug kry. Sy het geweier om dit te gee.&rdquo;Die ouma vertel ontsteld dat die hoof hulle nog nooit ingeroep en verduidelik het waarom hul kind soos &rsquo;n hond weggejaag is nie.In &rsquo;n hartseerbrief aan die hoof wil die kind weet hoekom die onderwysers en die hoof haar so behandel.Sy wil ook weet hoekom sy soos &rsquo;n misdadiger behandel word as al wat sy wil h&ecirc; net &rsquo;n opvoeding is.Sy skryf: &ldquo;Julle het onbeskof met my gepraat.&ldquo;Ek wil weet wat die hoof teen my het, want aan u het ek niks gedoen nie. Ek wil regtig leer oor ek nog te jonk is om die skool te verlaat.&ldquo;Hoekom wil u h&ecirc; dat ek die skool moet verlaat? Wat het ek gemaak?&rdquo;Die kind s&ecirc; ook in die brief as hy haar hierdie jaar by die skool toegelaat het, sou sy kon slaag en nader gewees het aan haar droom om eendag &rsquo;n prokureur te word.Joubert meen die hoof moet sy attitude change.&ldquo;Hy het ook kinders. Wat sal hy maak as iemand so iets aan sy kinders doen? Hy moet mense behandel met respek. Almal verdien &rsquo;n kans in die lewe.&ldquo;Hy dink ons is stupid.&ldquo;Hy kan maar maak en doen wat hy wil. Hy gaan my kleinkind weer aanvaar.&rdquo; Die ontstelde ouma s&ecirc; al wat sy wil h&ecirc;, is vir die skool om haar kind volgende jaar terug te vat oor sy nie &rsquo;n ander plek vir die kind kry nie.Sy s&ecirc;: &ldquo;Elke kind se basiese reg is opvoeding. Die kind kan voor die Here nie nog &rsquo;n jaar by die huis sit nie.&rdquo;Die hoof, Cader Tregonning, wou nie kommentaar lewer nie. Jessica Shelver, &rsquo;n woordvoerder van die Wes-Kaapse onderwysdepartement, s&ecirc; geen kind mag sonder rede en die nodige prosesse van &rsquo;n skool verwyder word nie.&ldquo;Ek sal met die distriksbeamptes kommunikeer en uitvind wat die feite is,&rdquo; het Shelver bygevoeg.