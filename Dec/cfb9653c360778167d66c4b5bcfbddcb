VERANDERING wat &rsquo;n era van vryheid, gelykheid en geleenthede vir almal bring.D&iacute;t is hoe Athol Trollip, burgemeester van die Baai, gister die werk van sy DA-koalisieregering in die eerste 100 dae beskryf het.&ldquo;Ons het verandering belowe wat beter dienslewering, ekonomiese groei, werkskepping en die einde van korrupsie insluit.&ldquo;Dit sou natuurlik nie in &rsquo;n dag gebeur nie, maar in 100 dae het ons massiewe transformasie gesien wat goed lyk vir die toekoms van ons munisipaliteit.&ldquo;Ons missie om korrupsie te stop, is versterk met die bekendstelling van ons anti-korrupsie-hotline wat tot dusver tot 38 interne ondersoeke gelei het.&rdquo;Hy meen die onlangse skorsing en afdanking van verskeie senior munisipale amptenare is &rsquo;n bewys van die Metro se sterk standpunt teen korrupsie en bedrog.Trollip het verder ges&ecirc; die voormalige &ldquo;stiefkinders&rdquo; &ndash; Uitenhage, Despatch en KwaNobuhle &ndash; kry ook sy persoonlike aandag.&ldquo;Ek het reeds minstens vyf volle werksdae daar deurgebring.&ldquo;Die afgelope agt weke het ons 2 500 waterlekke in di&eacute; gebiede herstel, 29 gesinne het title deeds vir hul huise gekry en drie groot strate is oorgeteer.&rdquo;Oor die sukkelende IPTS-projek het Trollip ges&ecirc;: &ldquo;Ons het &rsquo;n begroting van R629 miljoen tussen nou en die boekjaar 2018-&rsquo;19. Teen daai tyd sal ons drie roetes in werking h&ecirc; &ndash; tussen Cleary Park en die stad, Uitenhage en die stad en Njoli Square en die stad.&ldquo;Ons het ook &rsquo;n beursprogram ter waarde van R30 miljoen bekend gestel waarby 1 800 inwoners in leerprogramme oor die vervoersektor betrokke sal wees.&rdquo;Hy meen die Metro se geldsake lyk ook goed. &ldquo;Ons het ons spaarteiken met &rsquo;n massiewe R100 miljoen oorskry deur R200 miljoen in die afgelope 100 dae te spaar.&ldquo;Ons kan nou di&eacute; geld gebruik vir die verbetering van dienslewering en werkskepping.&rdquo;Hy het belowe waterlekke en die emmertoiletstelsel kry dringend aandag.&ldquo;Ons beplan om teen die einde van 2017 van alle emmertoilette op munisipale grond ontslae te wees.&rdquo;Wat veiligheid en sekuriteit betref, het hy weer &rsquo;n brag gevang met die aanstelling van Yolande Faro as die hoof van die metropolisie.&ldquo;Tans het ons 41 personeellede in die metropolisie, met nog 202 wat reeds gekwalifiseer het en binnekort ingehuldig sal word.&rdquo;Hy het erken behuising is steeds &rsquo;n probleem.&ldquo;Ons werk steeds daarna om die verantwoordelikheid van die bou van huise van die nasionale departement van menslike nedersettings terug te neem.&rdquo;Trollip het ook ge-brag hulle het by hul vullisverwyderingsbelofte gehou.&ldquo;In &aacute;l 60 wyke word nou gereeld vullis verwyder. Ons het 1 280 mense aangestel om rommel op te tel.&ldquo;Hulle fokus tans op openbare toilette, toegangspaaie, br&ucirc;e en algemene oop areas.&rdquo;Trollip het afgesluit: &ldquo;Ek het my daartoe verbind om eerlik met die inwoners van die Metro te wees.&ldquo;En daarom is dit belangrik om kennis te neem dat daar nog baie werk is om te doen. Tog kom ons naby aan &rsquo;n perfect score.&rdquo;