INWONERS van Reservoir Hills in Despatch het &rsquo;n dro&euml; Kersfees beleef en beweer hulle sit nou al langer as twee weke sonder lopende water.Daniel Grootboom, &rsquo;n inwoner, s&ecirc; die Nelson Mandelabaai-metro lewer water soms met &rsquo;n vragmotor af.Dan hardloop die inwoners maar met dromme en bottels om water bymekaar te maak.Volgens hom kan die inwoners nie die water drink nie, want dit maak hulle siek. Hulle gebruik dit glo net om wasgoed en skottelgoed mee te was.Annette Lovemore, burgemeesterskomiteelid vir infrastruktuur en ingenieurswese, s&ecirc; water word op &rsquo;n onderbroke basis met twee lorries afgelewer.Volgens haar word die water uit die Metro se water-retikulasie-stelsel geneem en dus is dit skoon en drinkbaar.Sy voeg by die watertoevoer aan die gebied is wisselvallig omdat die vlak van die Grassridge-opgaardam laag is.Barry Martin, senior direkteur belas met water en sanitasie, s&ecirc; die Grassridge-opgaardam is net 3% vol.Daar is glo &rsquo;n tekort aan waterdruk en die water kan dus nie by die opgaardam invloei nie.Gedurende die dag sal daar dus nie water in die Daleview-gebied wees nie en daarom word waterlorries gebruik, aldus Martin.Hy s&ecirc; die lae watervlakke wat in die Metro se opgaardamme ondervind word, het egter onlangs ietwat verbeter.Hy voeg egter by oor die situasie in Daleview dat dit die tweede keer in twee maande is dat &rsquo;n gebied in die Metro geen water het nie.Martin verduidelik: &ldquo;Alle inwoners moet minder water gebruik.&ldquo;Tans gebruik ons ongeveer 350 megaliter per dag terwyl ons amptelike toegelate onttrekking net 285 megaliter per dag is.&ldquo;As inwoners in sekere gebiede te veel water verbruik, is daar weer nie genoeg vir ander gebiede nie.&rdquo; Hy maan dat inwoners na die doelwit vir huishoudings in die Metro moet strewe om net 250F water per dag te verbruik.Volgens Martin is dit nie aanvaarbaar dat enige gemeenskap in die Metro vir twee weke met onderbroke watertoevoer oor die weg moet kom nie.