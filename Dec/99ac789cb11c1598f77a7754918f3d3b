ER24 waarsku ouers en voogde om streng na hul kinders om te sien naby enige water en swemplekke.Volgens &rsquo;n woordvoerder van ER24, Chitra Bodasing Harduth, is dit die besigste tyd van die jaar en kinders moet te alle tye op strande of ander swemplekke onder volwasse toesig wees.Dit volg nadat twee negejarige kinders van Hermanus, Asibonile Zwinge en Someleze Welcome Mlonyeni, Woensdag in die Onrus-strandmeer by Hermanus verdrink het.&rsquo;n Swemmer het glo die een kind onder die water gekry. Vier seuntjies het volgens omstanders die oggend saam gaan swem. Twee van hulle het voor die voorval teruggekeer huis toe. Nadat die een lyk gekry is, het reddingswerkers na die derde kind begin soek op die plek waar die eerste lyk gekry is.Hulle het toe op di&eacute; kind se lyk afgekom. Deon Langenhoven, die stasiebevelvoerder van die Na&shy;sionale Seereddingsinstituut (NSRI) in Hermanus, s&ecirc; die NSRI, provinsiale nooddienste en polisie is om 14:48 na die toneel ontbied.