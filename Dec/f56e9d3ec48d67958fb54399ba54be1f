VROUE en kinders wat slagoffers van gesinsgeweld is, moet met waardigheid en respek behandel word.Sodra hulle slagoffers raak, verdien hulle om na &rsquo;n ondersteuningskamer gebring te word, ongeag hul omstandighede, waarin hulle nie minderwaardig hoef te voel nie.&ldquo;Hulle bly mense, net soos ek en jy.&rdquo;So het genl.maj Oswald Reddy, Suid-Kaapse polisiehoof, onlangs ges&ecirc; op De Rust, waar hy &rsquo;n nuwe traumakamer by die plaaslike polisiekantoor amptelik geopen het.&ldquo;Die kamer moet &rsquo;n veilige hawe wees,&rdquo; het Reddy ges&ecirc;.Volgens hom het hy opdrag aan alle polisiestasies in die Suid-Kaap gegee om pro-aktiewe programme in te stel.Volgens hom het die tyd vir gemeenskappe aangebreek om die stilswye oor gesinsgeweld te verbreek.&ldquo;Gesinsgeweld ken geen grense nie. Dit gebeur binne ons huise en daar kan nie &rsquo;n polisieman in elke huis wees nie.&rdquo;Volgens hom word kinders vroeg getraumatiseer en kan daar nie eenkant toe gekyk word nie.Hy s&ecirc; die misbruik van drank en dwelms is die grootste oorsaak van huismoles. Hy spreek ook sy diepe kommer uit oor die skrikwekkende syfer van geweld teenoor vroue en kinders.Reddy het die vrywilligers wat hul tyd opoffer om die traumakamer te beman, geloof vir &rsquo;n taak wat hulle met soveel toewyding en sonder vergoeding aanpak.Jan van der Ross, voorsitter van die De Rust GPF, het &rsquo;n beroep op inwoners van De Rust gedoen om hande te vat teen geweld teen vroue en kinders en die traumakamer hul eie te maak.Volgens AO Elsjen Frey sien die vrywilligers op De Rust jaarliks om en by 500 mense wat slagoffers van geweld is.Die netjiese nuwe traumakamer vervang &rsquo;n ou wendyhuis wat heeltemal onvoldoende was.