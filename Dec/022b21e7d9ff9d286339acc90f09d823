&ldquo;MY LEWE is glad nie in gevaar nie.&rdquo;S&oacute; s&ecirc; die bekende lawyer William Booth nadat hy glo verskeie dreigbriewe ontvang het.Volgens Booth kry hy die afgelope drie maande sulke briewe waarin hy gedreig word oor vorige sake waarby hy betrokke was en oor koerantberigte waarin hy aangehaal word.Booth s&ecirc;: &ldquo;Die briewe is by my ou kantoor afgelewer en ek het dit by die Diep&shy;rivier-polisiestasie aangemeld. Daar word geensins in die briewe genoem dat daar &rsquo;n aanslag op my lewe is en dat my lewe in gevaar is nie.&ldquo;Daar is nie name by die briewe nie en ek vrees ook nie vir my lewe nie.&rdquo;Booth is alom bekend oor hy prominente vermeende gang-base verteenwoordig. Booth het &rsquo;n paar weke gelede aan Son ges&ecirc; lawyers in die strafreg het die reg om enigeen wat hulle wil, te verteenwoordig.Hy meen ook hy sal sy kli&euml;nte nie die rug keer nie.Volgens sers. Amanda Gordon, polisiewoordvoerder, is &rsquo;n saak van intimidasie aanhangig gemaak, maar niemand is in di&eacute; stadium al in hegtenis geneem nie.Dit volg kort nadat die bekende lawyer Noorudien Hassan (45) in &rsquo;n vermeende hit voor sy huis in Burwood-straat in Lansdowne geskiet is. Hassan het by &rsquo;n vriend in die motor voor sy huis gesit. Mans met serpe om hul gesigte gedraai het deur die motor se ruit op hom losgebrand.Daar is met Hassan na die Claremont-hospitaal gejaag waar hy gesterf het.Daar is aanvanklik vermoed Pagad sit agter die hit omdat di&eacute; groep glo beweer het Hassan se dood was &ldquo;long overdue&rdquo;.Pagad het di&eacute; uitlating egter ontken, maar hou vol dat hy Hassan se dood verwelkom.N&aacute; amper &rsquo;n maand is niemand al oor die moord op Hassan gearresteer nie.