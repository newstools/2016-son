DIE reuk van rook het nog in die lug gehang waar &rsquo;n baba gisteroggend in &rsquo;n vlammehel in Lotusrivier gesterf het.Die brand het om 03:55 op die hoek van 4de Laan en Ferndalestraat uitgebreek.Dit laat ses families van Malawi haweloos.Volgens Gift Njanje woon hulle sedert 2013 in die huis wat hulle van &rsquo;n Egiptiese eienaar, Atif Marhoom, huur.Njanje, wat tydens die brand in die huis saam met sy girlfriend was, vertel dat dit die afgryslikste ding is wat hy al ooit ervaar het.Njanje verduidelik: &ldquo;Alles het so gou gebeur. Al wat ons kon sien was dik swart rook in die huis.&ldquo;Toe help die manne eers die vroue en kinders uit.&ldquo;N&aacute; &rsquo;n tyd kon ons niks sien nie. Dis toe ek hoor hoe roep iemand uit om hulp oor hul baba nog in die huis vasgekeer was.&rdquo;Volgens Njanje was dit die ma Fatima Mustafa wat so om hulp geroep het.&ldquo;Dis so hartseer, veral oor dit naby Krismis is. Ons het nou niks en Fatima het haar baba verloor.&rdquo;Bure vertel dat die ma hard probeer het om haar sewe maande oue baba, Zulaika, te red.&rsquo;n Buurvrou s&ecirc;: &ldquo;Die gille sal ek nooit vergeet nie. Dit het geklink soos mense wat om hulp uit die hel roep.&ldquo;Die ma het in die brandende huis gehardloop. Sy is ook nou erg verbrand. Dit was regtig hartseer om te sien.&rdquo;Igshaan Dramat, nog &rsquo;n buurman, s&ecirc;: &ldquo;Hulle is goeie mense. Hulle het nooit iemand gepla nie.&rdquo;Dramat vertel dat hy onmiddellik vir die kinders en mammies skuiling by Pelican Park Sekond&ecirc;re Skool georganiseer het.&rdquo;Terwyl Son op die toneel was, het die polisie nog &rsquo;n lyk in die jaart gekry.Volgens Patricia van Der Ros, die wyksraadslid, is die identiteit van die man nog onbekend.&ldquo;Daar is 28 mense wat in die huis gebly het.&ldquo;Ons vermoed die brand het in &rsquo;n gang tussen die huis en garage begin.&rdquo;Volgens Liezel Moodie, &rsquo;n woordvoerder vir die Stad Kaapstad se brand- en reddingsdienste, is vier volwassenes beseer.&ldquo;Twee mans en twee vroue is tydens die brand beseer. Een van die vroue het tweedegraadse brandwonde opgedoen.&rdquo;Moodie s&ecirc; die oorsaak van die brand is nog onbekend.Volgens Charlotte Powell, &rsquo;n woordvoerder vir rampbestuur, het hulle die Suid-Afrikaanse Rooi Kruis-vereniging ingeroep om humanit&ecirc;re verligting te verskaf.