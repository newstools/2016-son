DIE inwoners van die Gaat in Helenvale mag n&ecirc;rens naby die gebied se hulpbron-sentrum kom nie omdat dit in die bende-territory is. Christo Lewack, gemeenskapslid van Helenvale, het onlangs &rsquo;n projek in die Gaat begin, maar Lewack kan nie die sentrum gebruik nie. Hy sal nou noodgedwonge &rsquo;n garage in die Gaat-omgewing vir al die projek-aktiwiteite gebruik. Lewack het onlangs koppe bymekaar gesit met die Gelvandale-gemeenskapspolisi&euml;ringsforum (GPF) om sy projek van stapel te stuur. Die eerste projek event het Saterdag in die openbare park in die Gaat plaasgevind. Talle Helenvalers het die dag saam met bekende kunstenaars, asook hul goeie vermaak, baie geniet. Lewack s&ecirc;: &ldquo;Die grootse doel is om kinders van die strate af te hou. Jong mense moet hul talente ontdek en hul talente volg.&rdquo;Sy aksieplanne is om aan kinders opleiding in dans, sang en kuns te gee. &ldquo;Vanaf volgende jaar sal daar weeklikse sessies wees.&rdquo; AO Alwin Labans, polisiewoordvoerder, het Son gister vertel hoe die jeug in Helenvale en Barcelona mekaar met klippe gooi. &ldquo;S&oacute; begin dit,&rdquo; s&ecirc; hy, &ldquo;en in &rsquo;n latere stadium sien ons hoe hardloop die ouens met vuurwapens rond.&rdquo;Hy meen bendegeweld is &rsquo;n reuse-probleem in hul area. &ldquo;Ons het meer van di&eacute; soort projekte nodig om ons kinders van die strate af te hou en die projekte moet gereeld gebeur om hulle besig te hou.&rdquo;Lewack het sowat vier maan&shy;de gelede met sy projek begin. &ldquo;Ek bly in die area en ek ken die nood. So, ek glo dit is ons enigste kans om die jong mense te red.&rdquo;Florence Hermaans, voorsitter van Gelvandale se GPF, het gister aan Son ges&ecirc; die forum is baie gelukkig daaroor om betrokke te kan wees by di&eacute; soort projek. Lewack het bygevoeg: &ldquo;Ek is net baie dankbaar teenoor die Gelvandale-GPF vir sy samewerking. Die GPF het alles vir my projek moontlik gemaak.&rdquo; Lewack is van plan om projekte in ander gebiede ook te begin.&ldquo;Ek sal na almal toe gaan en geleenthede naby hulle skep weens hierdie probleem met bende territory.&rdquo;Bel Lewack gerus vir meer inligting by 061 891 5650