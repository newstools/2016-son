DIE polisie in King William&rsquo;s Town het &rsquo;n 31-jarige buitelander gearresteer vir handel in dwelms. Kapt. Siphokazi Mawisa, &rsquo;n polisiewoordvoerder, s&ecirc; die arrestasie het gevolg nadat die polisie op inligting gereageer en Maandagaand omstreeks 20:00 na &rsquo;n huis gegaan het. Die huis is deurgesoek en twee plastieksakke vol tik en drie sakke vol nyaope met &rsquo;n straatwaarde van R3 750 is gevind. Saam met die dwelms het die polisie ook beslag gel&ecirc; op &rsquo;n onbekende bedrag. Die verdagte sal na verwagting vandag in die plaaslike landdroshof verskyn. Kol. Andile Lamana, stasiebevelvoerder, het die gemeenskap bedank vir die waardevolle inligting wat tot die arrestasie gelei het. Hy het ook die publiek aangemoedig om enige misdaad by die nommer 08600 10111 aan te meld.