SARON. &ndash; Hy is glo vermoor deur &rsquo;n man na wie hy &rsquo;n helpende hand probeer uitsteek het.Denver &ldquo;Eta&rdquo; Dragonder (31) is Saterdagaand voor die polisiekantoor aangerand en het kort daarna beswyk.Sy vrou, Marilen (27), s&ecirc;: &ldquo; &rsquo;n Man van Ceres het di&eacute; aand na 23:00 by Eta se vriend wat oorkant ons woon, gaan slaapplek soek. Eta het in daardie stadium daar gekuier.&ldquo;Die buurman het vir die man ges&ecirc; hy het nie slaapplek nie, maar aangebied om hom polisiestasie toe te neem vir hulp. &ldquo;Dis net &rsquo;n klipgooi van ons huis af. Op pad polisiestasie toe het die vreemde man drie keer probeer om my man se vriend met &rsquo;n mes te steek oor hy glo gedink het hulle wou hom beroof. &ldquo;Ek het saam gegaan. Toe ons by die polisiestasie kom, was die veiligheidshekke voor die ingang gesluit.&ldquo;Daar was net &rsquo;n vrouekonstabel aan diens en sy het deur die hekke met ons gepraat.&ldquo;My man het met die vreemde ou probeer praat oor hy opstandig was. Toe pluk hy &rsquo;n bierbottel uit &rsquo;n kis wat hy by hom gehad het om my man mee te slaan.&ldquo;Die polisiebeampte het uitgekom en die man probeer keer, maar hy het hom uit haar greep losgeruk en my man met die bottel teen die kop geslaan. &ldquo;Terselfdertyd het Eta by die trappe afgeval en het op sy kop te lande gekom.&rdquo;Dragonder s&ecirc; hul kinders het dit alles aanskou.Sy s&ecirc;: &ldquo;Die ambulanspersoneel het vergeefs probeer om hom by te bring.&rdquo;AO Tony Smit, die waarnemende bevelvoerder van die polisiestasie, s&ecirc;: &ldquo;Die veiligheidshekke word saans gesluit om veiligheidsredes. Dis algemene praktyk.&ldquo;Ons ondersoek &rsquo;n klag van moord teen &rsquo;n 20-jarige man wat tans in aanhouding is.&rdquo;