VIER lede van die Mobsters 28-bende in Eersterivier is skuldig bevind op al die aanklagte teen hulle.Waarnemende regter &shy;Bryan Hack het in die Kaapse hooggeregshof die leier van die Mobsters, Shaun van Rooyen, en Samson Viljoen, John Viljoen en Viviana Joshua op die 11 aanklagte teen hulle skuldig bevind.Di&eacute; vier het tereg gestaan op aanklagte van onder meer moord, twee van dwelmhandel, drie van poging tot moord en twee van die onwettige besit van vuurwapens en ammunisie.Hulle is ook skuldig bevind aan die oortreding van die wet op die voorkoming van georganiseerde misdaad.Die gangsters het byna &rsquo;n jaar lank &ndash; tussen Oktober 2013 en Augustus 2014 &ndash; Mandraxtablette en tik in Eersterivier en Belhar verkoop.Op 3 November het hulle Elroy Prins en Chantell Fisher probeer doodskiet.Drie maande later het hulle Gustav Davids in Eersterivier doodgeskiet en Antsen Martins probeer doodskiet. Hack het bevind dat al vier lede van die Mobsters is en dat Van Rooyen die leier is en die ander in sy opdrag opgetree het.&ldquo;Die enigste redelike afleiding wat die hof in die omstandighede kan maak, is dat Van Rooyen vir Samson en John opdrag gegee het om vir Prins te skiet.&ldquo;Wat die moord betref, is dit duidelik dat Van Rooyen &rsquo;n motief gehad het om vir Davids te laat vermoor. &ldquo;En die dag nadat hy die getuiebeskermingsprogram verlaat het, is hy summier doodgeskiet,&rdquo; het Hack opgemerk.Op die aand van Davids se moord het Van Rooyen en Samson na hom gesoek.&rsquo;n Ooggetuie wat saam met Davids was het ook vir Samson uitgewys as die skieter.Hack het daardie ge&shy;tuienis aanvaar.Volgens die regter pas die getuienis van die getuies soos legkaartstukke inmekaar en daar is niks onwaarskynlik in hul weergawes nie.Baie van die getuies is ook ge&iuml;ntimideer om nie te kom getuig nie. Die ondersoekbeampte, kapt. Pieter Joubert, het die getuies wat w&eacute;l na vore gekom het en bereid was om te getuig, geloof vir hul dapperheid.&ldquo;Sonder sulke mense in die gemeenskap sal gangsterism net floreer,&rdquo; het Joubert ges&ecirc;.Hack sal op 19 Januarie vonnis opl&ecirc;.