In &lsquo;n selfoon video kan twee kinders van die Wesrand gesien word huil, na &lsquo;n onaangename voorval wat een van die twee se ma&rsquo;s met die polisie gehad het. &ldquo;Die kinders het nagmerries oor die voorval en hulle en ek leef nou in vrees vir die polisie,&rdquo; vertel Lelani Venter. Lelanie het haar huishulp by Randfontein-stasie gaan aflaai. Haar seun (6) en haar suster se kind was saam haar. Oppad huistoe het &lsquo;n polisievoertuig, glo met ses mense in dit, agter haar gery en sy moes bane wissel vir hulle om haar verby te steek. &ldquo;Maar die volgende oomblik was die polisievoertuig weer agter my met blouligte.&rdquo; Lelanie het weer bane gewissel maar die bestuurder van die polisievoertuig het aangedui sy moet aftrek. Sy het gewys sy sal stop waar dit veiliger is. Toe sy wel stop het die bestuurder, geklee in gewone klere, op haar afgestorm en gegil &lsquo;klim uit die kar!&rsquo; &ldquo;Ek het gedog ek word gekaap,&rdquo; s&ecirc; Lelani. &lsquo;n Vrou, ook geklee in gewone klere, het uit die voertuig geklim en het een van die kinders uit Lelani se kar gehaal. &lsquo;n Vrou het van haar salon daar naby aangekom om te sien wat gebeur, maar die bestuurder van die polisievoertuig het haar weggestoot. Die salon vrou se man het op die toneel aangekom en die polisieman gewaarsku om nie sy vrou te stoot nie. Lelani het haar suster om hulp gebel en toe haar pa daar aankom het die polisie sonder &lsquo;n woord weggery. &ldquo;Tot op hierdie dag weet sy nie waarvoor sy afgetrek is nie, want sy is nooit &lsquo;n rede gegee nie,&rdquo; s&ecirc; Lelani. Kapt. Ernst Appel, van Randfontein polisie, s&ecirc; &lsquo;n interne ondersoek is begin. &ndash; YOU