GRACE Mugabe, presidentsvrou van Zimbabwe, het 36 olifantkalfies, &rsquo;n kameelperdkalfie, 8 leeus en 12 hi&euml;nas as betaling vir die vervaardiging van weermagtoerusting aan die Chinese sakevrou Li Song verhandel.Johnny Rodrigues van die Zimbabwe Conservation Task Force (ZCTF) s&ecirc; die wild is in die Kers&shy;naweek te midde van inter&shy;nasionale woede op die Victoria Falls-lughawe op &rsquo;n Russiese vragvliegtuig gelaai.Die diere is die laaste paar maande in die Hwange Nasionale Park gevang en het na verneem word Maandagoggend in Sjanghai, China, aangekom. Rodrigues s&ecirc; hy het verneem die Boeing 747-400 het di&eacute; dag in Moskou geland om brandstof in te neem vir die 12 uur lange vlug van daar tot in Sjanghai.Dit is die tweede besending wilde diere uit Zimbabwe na China.Sowat 25 olifantkalfies (waarvan 2 op die lang pad na China dood is) is in Januarie 2015 in Beijing afgelaai.Zimbabwe skuld Li na verneem word $3,8 miljoen (sowat R53 miljoen) wat in verskillende &ldquo;paaiemente&rdquo; oor die volgende vyf jaar aan haar &ldquo;betaal&rdquo; sal word. Di&eacute; betalings sluit 200 olifantkalfies in. Li besit die maatskappy Eagle Tannery in Harare. Die Britse koerant The Times berig Li het ook weermaguniforms en -skoene vir die Kongolese weermag gemaak. Die Zimbabwiese wild word glo ook gebruik om di&eacute; skuld te delg. &ndash; Netwerk24