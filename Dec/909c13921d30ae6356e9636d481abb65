&rsquo;N GEVANGENE in die St. Albans-tronk het gister &rsquo;n email aan Son gestuur met almal se griewe en wat in die tronkselle gebeur. Die gevangene meen dat hy namens almal praat en het bygevoeg dis nou tyd vir die waarheid om uit te kom. &ldquo;Ek verstaan dat ons hier sit vir &rsquo;n rede, maar niemand verstaan of sien hoe hulle (die personeellede) ons hier hanteer nie.&rdquo;Hy vertel dat niemand ooit hul griewe ernstig opneem nie. &ldquo;Dis asof hulle nie eens luister as ons moan nie.&rdquo;Volgens hom word alles as &rsquo;n grap opgeneem wanneer hulle daaroor praat. Verder s&ecirc; hy dat korrupsie &rsquo;n reuseprobleem is.&ldquo;As jy niemand hierbinne ken nie, sal dit hel wees vir jou.&rdquo;Hy voeg by dat personeellede onbeskof is en vertel hoe hulle gevangenes afbreek. Volgens hom is die mediese dienste ook baie swak. Hy s&ecirc; dat net 15 inmates Maandae en Woensdae die kans kry om kliniek toe te gaan. &ldquo;Daar is meer as 2 500 gevangenes hierbinne en baie mense raak siek.&ldquo;Dit is die einste rede hoekom soveel gevangenes doodgaan.&rdquo;Hy voeg by dat elke gevangene pienk en pers antibiotika kry vir siektes.&ldquo;Vertel my hoe kan almal dieselfde antibiotika drink?&rdquo;Intussen praat hy ook van die clash wat op 26 Desember plaasgevind het. Drie gevangenes is in die voorval dood. &ldquo;Ek s&ecirc; nie wat daar gebeur het, is reg nie, maar niemand verstaan die manne se gevoelens en frustrasie hierbinne nie.&rdquo; Hy vertel verder dat maksimum-gevangenes glad nie buite mag wees nie. &ldquo;Hulle kry nie eens oefensessies soos die ander nie.&rdquo;Hy s&ecirc; dat gevangenes in oorvol selle moet bly. &ldquo;Almal word in klein hoekies gesit volgens hul bendenommer en -posisie. &ldquo;Daar is ook tye wanneer hulle non-gangsters met gangsters in een sel sit en dit is baie gevaarlik. &ldquo;Jy word geneuk of hulle seks jou.&rdquo;Hy s&ecirc; verder dat daar nie eens genoeg beddens of matrasse vir almal is nie. Die gevangene vertel ook dat as hulle vir &rsquo;n enkelsel vra, word dit afgekeur. Nog &rsquo;n probleem op hul lys is hoe personeel glo gevangenes beroof van koffie en tee. &ldquo;Hulle stuur die skoonmakers met hul bekers om by ons te kom loaf. &ldquo;En hulle gee orders oor watter tipe tee hulle soek, hulle wil niks weet van cheap tee nie.&rdquo;Hy vertel verder van hoe sleg die tronk se kos is. &ldquo;Twee gekookte eiers, ongaar kool, &rsquo;n klein stukkie pap en flou koeldrank, klink dit lekker?&ldquo;Partykeer is die varkvleis oud of daar is te veel hare op.&rdquo;Hy meen ook dat daar tye is wanneer hulle meer been as vleis uitgee. &ldquo;Dis gevaarlik. Van die ouens gebruik bene as messe hierbinne.&rdquo;Nkosinathi Break&shy;fast, die streekkommissaris van die Oos-Kaapse departement van korrektiewe dienste, het Son gister belowe daar sal na die griewe gekyk word en nader ondersoek sal ingestel word. Toe Son Breakfast gister gebel het vir kommentaar, was hy reeds besig om met gevangenes by die tronk te vergader.