HOWICK. &ndash; Die cops in KwaZulu-Natal het die naweek in &rsquo;n gesamentlike operasie agt vermeende kitsbankrowers doodgeskiet en &rsquo;n negende gewond. Lede van die polisie se spesiale taakmag, misdaadintelligensie-, honde-eenheid en die eenheid teen georganiseerde misdaad het die verdagtes Saterdag 20:42 langs die R617-pad by Mpophomeni gekonfronteer.Die verdagtes word verbind met die moord op &rsquo;n polisieman, kitsbankroof en gewapende roof. Die cops het inligting gehad dat die verdagtes op pad was om nog &rsquo;n kitsbankrooftog in Howick uit te voer.Die polisie se taakmag het die verdagtes se twee voertuie ongeveer 15 km buite Howick ingewag. Die verdagtes het met AK47-aanvalsgewere en &rsquo;n R5 op hulle losgebrand.Die polisie het teruggeskiet en agt verdagtes het in die skietgeveg omgekom. &rsquo;n Negende is gewond en is na die hospitaal geneem.Die polisie het beslag gel&ecirc; op drie AK47&rsquo;s en &rsquo;n R5, sowel as vier 9 mm-pistole en &rsquo;n sak wat met kommersi&euml;le plofstof gevul was. Hulle het ook vasgestel dat die twee voertuie waarin die verdagtes gery het, gekaap is. &ndash; Netwerk24