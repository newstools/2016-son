TWEE vroue van onderskeidelik 14 en 21 jaar oud het Woensdag in die Strand verdrink.Di&eacute; tragedie het omstreeks 14:26 op die hoofstrand plaasgevind.&rsquo;n Lid van die publiek het die vroue probeer red, maar hulle was reeds dood toe hulle aan wal kom. Volgens Craig Lambinon, &rsquo;n NSRI-woordvoerder, word daar vermoed dat die vroue van Eersterivier is.Volgens omstanders het die twee geswem toe hulle in die moeilikheid beland het. Reddingswerkers was nog op die toneel toe hulle &rsquo;n report kry van &rsquo;n 16-jarige meisie wat 100 m verder ook in die moeilikheid is.Sy is na veiligheid gebring en behandel nadat sy &rsquo;n asmaaanval gekry het.Traumaberaders van die polisie was op die toneel om vir die vroue se naasbestaandes berading te gee.