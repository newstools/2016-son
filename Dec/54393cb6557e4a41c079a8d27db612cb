OMDAT hy so &rsquo;n stil kind is, was dit moeilik om te weet wat presies in sy kop aangaan.S&oacute; vertel die ma van &rsquo;n 20-jarige verstandelik gestremde man van die Baaise northerns wat op 13-jarige ouderdom deur drie mans ge-gang rape is.Sowat sewe jaar n&aacute; die gru-voorval raak die ma steeds emosioneel wanneer sy oor die vieslike ding praat wat met haar seun gebeur het. Sy vertel dit was in Desember toe daar &rsquo;n klop aan hul huis se deur was. In daardie stadium het die gesin op die plaas Damascus gewoon.Sy s&ecirc; die man by die deur het aan haar en haar man ges&ecirc; hulle moet saamkom, want daar gaan &rsquo;n gemeenskapsvergadering gehou word. Die ma s&ecirc; op die vergadering het sy die skoknuus gekry dat haar onskuldige 13-jarige seun deur drie mans verkrag is. &ldquo;Toe ek d&iacute;t hoor, het dit gevoel asof ek van my kop af raak,&rdquo; onthou sy nog bitter.Volgens die ma was die meeting nog aan die gang toe die seun met die einste drie mans daar aangestap kom.Volgens haar het die gemeenskap op die mans toegesak en hulle wreed aangerand. Sy s&ecirc; die polisie is ontbied en die mans is in hegtenis geneem.Volgens die ma het die dokters van Dora Nginza-hospitaal bevestig haar seun is verkrag.Die ma s&ecirc; haar seun het geweier om vir sielkundige berading te gaan. Sy s&ecirc; sy het &rsquo;n sielkundige gespreek en gaan binnekort haar sessies hervat. Volgens die ma was haar seun n&aacute; die voorval baie teruggetrokke. Hy het net skool toe gegaan, teruggekom huis toe en met sy duiwe gespeel. Sy s&ecirc; hy het n&aacute; die voorval ook baie in sy slaap gepraat.Volgens die ma het haar kind niks daarvan gehou as hulle praat oor wat met hom gebeur het nie.&ldquo;Dit voel asof &rsquo;n mens niks uit hom kan kry nie. Hy was altyd so &rsquo;n happy kind.&rdquo;&rsquo;n Maatskaplike werker wat anoniem wil bly, s&ecirc; aan Son as die seun nie as kind sielkundige behandeling ontvang het nie, kan sy gedragspatrone as volwassene verander.Volgens haar kan hy in anti-sosiale gedrag verval deur uit te hang met verkeerde vriende.Sy s&ecirc; as volwassene kan hy kwesbaar raak vir mishandeling en net stil raak.Volgens haar kan hy &rsquo;n wrok opbou en dan teen onskuldige mense uitvaar.Die seun loop tans hof op &rsquo;n klag van moord.Hieroor s&ecirc; sy ma net hy was op die verkeerde plek op die verkeerde tyd.