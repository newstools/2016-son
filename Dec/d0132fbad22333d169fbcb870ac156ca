DIT het vyf van die getuies in die Caydene Ruiters-moordsaak enkele sekondes geneem om die beskuldigdes op &rsquo;n uitkenningsparade te identifiseer.S&oacute; het AO Lambertus Blom gister in die Baaise hooggeregshof getuig.Caydene (2) se kort lewe het op 14 Desember verlede jaar wreed tot &rsquo;n einde gekom toe sy doodgeskiet is.Marcus Malgas en Gregory van Staden het na bewering di&eacute; oggend omstreeks 07:00 op &rsquo;n groep mense buite &rsquo;n huis in Sagittariusstraat, Barcelona, losgebrand.Caydene is in die bors getref en is kort n&aacute; haar aankoms by die Livingstone-hospitaal dood verklaar.Die beskuldigdes staan tereg op &rsquo;n aanklag van moord, ses van poging tot moord, twee van die onwettige besit van &rsquo;n vuurwapen en twee van die onwettige besit van ammunisie.AO Blom het getuig hy is deur &rsquo;n beampte van die bendetaakspan gevra om op 28 Junie &rsquo;n formele uitkenningsparade in die St. Albans-gevangenis te hou.Blom s&ecirc; tydens di&eacute; parade het dit Craig Morgan minder as &rsquo;n minuut geneem om die mans uit te ken wat na bewering sy vriende se baba vermoor het.Van Staden was glo nommer 6 en Malgas nommer 10.&ldquo;Ons het die getuies toegelaat om te s&ecirc; wat die persoon of persone wat hulle uitgeken het, na bewering die oggend van die voorval gedoen het,&rdquo; s&ecirc; Blom.Hy voeg by: &ldquo;Morgan het ges&ecirc; die beskuldigdes het op hul groepie geskiet waar hulle buite gestaan het, toe hardloop hulle by die huis in.&rdquo;Volgens Blom het dit Caydene se pa, Ricardo Windvogel, net ongeveer 15 sekondes geneem om vir Van Staden uit te wys.&ldquo;Nadat die eerste twee getuies daar was, het ek vir die beskuldigdes ges&ecirc; hulle is reeds deur twee mense uitgeken en gevra of hulle van posisie wil verander.&rdquo; Van Staden het toe nr. 17 en Malgas nr. 20 geword.Blom s&ecirc; &rsquo;n ander anonieme getuie het hierna ook binne ongeveer 30 sekondes &rsquo;n positiewe uitkenning gemaak.&ldquo;Sy het n&aacute; die uitkenning ges&ecirc; hierdie is die twee mans wat sy die oggend verby haar sien hardloop het met vuurwapens in hul hande.&rdquo;Die verhoor duur vandag voort.