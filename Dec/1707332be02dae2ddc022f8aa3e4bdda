HY HET ure lank weens sy steekwonde gely voordat hy in sy ma se arms gesterwe het.Raul Speelman (20) van Jacksonville is Maandag omstreeks 16:30 voor sy ouerhuis doodgesteek. Sy suster Recada s&ecirc; Raul het in sy ma se arms geval nadat hy gelem is. Recada vertel: &ldquo;Sy laaste woorde aan my ma was: &lsquo;My ma, bel asseblief vir die ambulans.&rsquo; &rdquo;Raul se skokdood kom nadat sy ma en &rsquo;n buurman vroe&euml;r gestry het. Recada s&ecirc;: &ldquo;My ma het die buurman gevra hoekom hy ons vullisdrom gesteel het. Hy (die buurman) het items in ons drom gestoor.&rdquo; Die buurman het dit ontken en na bewering op haar ma gevloek en geskel. Sy onthou: &ldquo;Raul het ingespring en vir my ma ges&ecirc; om die stryery te los.&rdquo;Recada s&ecirc; &rsquo;n ruk n&aacute; die stryery het iemand haar boyfriend ook gedreig. &ldquo;Die buurman het vir my boyfriend ges&ecirc; dat hy my broer (Raul) &rsquo;n ding sal wys met die mes.&rdquo;Later dieselfde middag toe Raul by sy huis instap, het die buurman hom voorgel&ecirc; en in die hart gesteek. &ldquo;Ons sesjarige suster, Lee Farren, het reg voor my broer gestaan tydens die steekvoorval. &ldquo;Hy (die buurman) het amper vir my suster in die gesig raak gesteek, maar Raul het voor haar ingespring en dis toe dat hy &rsquo;n steekwond in die hart gekry het.&rdquo;Volgens Recada het die buurman Lee Farren uit die pad gestoot. &ldquo;Sy het hard geval en het alles gesien.&rdquo; Johannes Standard, die slagoffer se pa, het gister steeds aan skok gely toe Son opdaag. Hy was tydens die voorval by die werk en moes hom vinnig huis toe haas nadat hy die nuus gekry het. Volgens Recada het die ambulansdienste ook ure laat by die toneel opgedaag. &ldquo;Meer as tien mense het gebel en elke keer het hulle ges&ecirc; dat hulle op pad is. &ldquo;My broer het in sy eie bloed gel&ecirc; en die bloed het oral gespat.&rdquo;Volgens die gebroke suster het &rsquo;n ambulans eers 20:00 opgedaag, maar dit was toe reeds te laat.Intussen het Recada in trane uitgebars toe sy van haar broer se persoonlikheid gepraat het. Terwyl die trane by haar wange afrol, kyk sy af na &rsquo;n kruisketting om haar nek. &ldquo;Dit was my broer s&rsquo;n.&rdquo;Die suster beskryf haar broer as &rsquo;n ordentlike en gelukkige mens. &ldquo;Raul sou m&ocirc;re sy eerste dag van werk by Clover begin het,&rdquo; vertel sy.Recada voeg by die betrokke buurman is dieselfde nog in hegtenis geneem.&ldquo;Die polisie het hom onder &rsquo;n bed gekry met die mes.&rdquo;Volgens Recada is Lee Farren erg getraumatiseer deur die voorval en sukkel sy om te slaap. Kapt. Sandra Janse van Rensburg, &rsquo;n polisiewoordvoerder, het die mesmoord bevestig. Die verdagte verskyn vandag in die landdroshof.