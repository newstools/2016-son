GEMEENSKAPS&shy;LEIERS van Salt Lake in die Baaise Northerns het &rsquo;n groep bejaardes asook behoeftiges die afgelope naweek bederf met &rsquo;n Kers-partytjie. Shaffron la Reservee &shy;Jessem en &shy;Geraldine &shy;Perreira het &rsquo;n paar maande terug koppe bymekaar gesit oor hoe om armoedige mense in hul area te help. La Reservee Jessem is al die afgelope tien jaar &rsquo;n gemeenskapswerker in die gebied. Geraldine Perreira het vanjaar ingespring om La Reservee Jessem met die Kerspartytjie te help. La Reservee Jessem het gister vertel hoe talle mense wonderlike pryse by die middagete gewen het. &ldquo;Die mense het die partytjie baie geniet.&rdquo;Sy vertel verder dat wenners van die sang- en danskompetisies vouchers vir ontbyt en haarsalonbehandelings gekry het. &ldquo;Ons het skenkings gekry van plekke in Cleary Park en die mense sal hul pryse daar geniet.&rdquo;Sy vertel verder dat hulle ook speletjies soos musical chairs gespeel het.Charlene Jordaan, &rsquo;n gemeenskapswerker van &shy;Helenvale, het ook &rsquo;n prys gekry. &ldquo;Ons het dit self vir haar gegee, want daardie vrou werk hard in Helenvale en sy verdien dit.&rdquo;La Reservee Jessem voeg by dat almal nie die geld het om die feestyd &shy;behoorlik te geniet nie. &ldquo;Daar is mense sonder kos en klere en dit is die mense wat gister (Sondag) &rsquo;n party gekry het.&rdquo;Volgens La &shy;Reservee Jessem was die middagete en nagereg die hoogtepunt van die dag. &ldquo;Ons het &rsquo;n spitbraai gehad en daarna kon mense koek en tee geniet vir nagereg.&rdquo;Die bekende DJ Mr Shakes het ook &rsquo;n draai gemaak. &ldquo;Mr Shakes het ook opgetree en hy het die mense bietjie entertain. Almal was baie opgewonde daaroor,&rdquo; vertel sy.Volgens La Reservee &shy;Jessem is daar nog een projek oor vir vanjaar. &ldquo;Ons werk saam met &shy;Rotary PE West aan hul Tree of Joy-projek, waar hulle Kersgeskenke insamel. &ldquo;Die plan is om armoedige mense hier in die Northerns te verras met &rsquo;n geskenk rondom Kersfees.&rdquo;La Reservee Jessem is baie dankbaar vir almal wat &rsquo;n bydrae gegee het om die partytjie moontlik te maak.