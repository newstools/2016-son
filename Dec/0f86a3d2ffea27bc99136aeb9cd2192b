DIT gaan moeilik wees vir die Mededingingskommissie om verskaffers van skooluniforms te probeer vervolg vir die beweerde monopolistiese kontrakte wat hulle met skole het.S&oacute; s&ecirc; Paul Colditz, voorsitter van die Federasie van Beheerliggame van Suid-Afrikaanse Skole (Fedsas).Hy s&ecirc; daar is nie wetlike voorskrifte wat beheerliggame van staatsondersteunde skole dwing om tender- en aankopeprosedures te volg wanneer verskaffers aangestel word nie. Dus is skole in &rsquo;n unieke situasie wanneer verskaffers verkry moet word.Die Sunday Times het berig die Mededingingskommissie gaan streng optree teenoor sulke monopolie&euml;.Dis omdat ouers duisende rande opdok vir hul kinders se nuwe skoolklere, hoewel soortgelyke artikels baie goedkoper by ander verskaffers gekoop kan word.Tembinkosi Bonakele, die kommissaris, het ges&ecirc; die Wet op Mededinging stel die kommissie in staat om &rsquo;n adminis&shy;tratiewe boete van tot 10% van &rsquo;n firma se jaarlikse omset vir die vorige boekjaar op te l&ecirc; en dat die kommissie geen ander uitweg gaan h&ecirc; as om dit toe te pas nie.Volgens Bonakele is talle kontrakte tussen verskaffers en skole vir &rsquo;n onbepaalde termyn en sommige maatskappye het dekades lank eksklusiewe regte op verskaffing. &ndash; Netwerk24